# -*- mode: mandoku-view -*-
#+TITLE: 類經
#+DATE: 2019-03-29 21:06:43.847732
#+PROPERTY: ID KR3e0085
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 39
<pb:KR3e0085_WYG_039-1a>¶
　　欽定四庫全書¶
¶
　　類經圖翼卷七¶
¶
　　明　張介賓　撰¶
¶
　　經絡(五)¶
¶
　　足太陽膀胱經穴¶
¶
　　膀胱經穴歌¶
¶
　　足太陽經六十三晴明攅竹曲差叅五處承光接通¶
天絡却玉枕天柱邉大杼風門引肺俞厥隂心膈肝¶
<pb:KR3e0085_WYG_039-1b>¶
膽居脾胃三焦腎俞次大腸小腸膀胱如中膂白環¶
皆二行去脊中間二寸許上髎次髎中復下㑹陽須¶
向尻旁取還有附分在三行二椎三寸半相當魄户¶
膏肓與神堂譩譆膈闗魂門旁陽綱意舍及胃倉肓¶
門志室連胞肓秩邉承扶殷門穴浮郄相隣是委陽¶
委中再下合陽去承筋承山相次長飛陽附陽達崑¶
崙㒒參申脈過金門京骨束骨近通谷小指外側尋¶
至隂¶
¶
<pb:KR3e0085_WYG_039-2a>¶
　　睛明(一名淚孔)○在目内眥外一分宛宛中○氣府論註曰¶
手足太陽足陽明隂陽蹻五脈之㑹○刺一分半留¶
六呼灸三壯甲乙經曰刺六分一曰禁灸¶
¶
　　主治目痛視不明見風淚出努肉攀睛白翳眥癢疳¶
眼頭痛目眩凡治雀目者可乆留鍼然後速出之¶
¶
　　席𢎞賦云治眼若未效并合谷光明不可缺¶
¶
　　百證賦云兼行間可治雀目汗氣¶
¶
　　靈光賦云治努肉¶
¶
<pb:KR3e0085_WYG_039-2b>¶
　　攅竹(一名始光一名員柱一名夜光一名光明)　在眉頭陷者中○刺一分¶
留六呼不宜灸甲乙經云灸三壯明堂用細三稜鍼¶
刺之宣泄熱氣眼目大明宜刺三分出血¶
¶
　　主治目視䀮䀮淚出目眩瞳子癢眼中赤痛及腮臉¶
瞤動不卧¶
¶
　　玉龍賦云兼頭維治目疼頭痛¶
¶
　　百證賦云兼三間可治目中漠漠¶
¶
　　通𤣥賦云腦昏目赤寫此¶
¶
<pb:KR3e0085_WYG_039-3a>¶
　　曲差(一名鼻衝)　在神庭旁一寸五分入髪際正頭取之○¶
刺二分灸三壯五壯¶
¶
　　主治目不明頭痛鼻塞鼽衂臭涕頂巔痛身心煩熱¶
汗不出¶
¶
　　五處　在曲差後五分夾上星旁一寸五分○刺三分¶
留七呼灸三壯甲乙經曰不可灸¶
¶
　　主治脊强反折瘈瘲顛疾頭痛戴眼眩暈目視不明¶
¶
　　承光　在五處後一寸五分水熱穴論註曰五處後一¶
<pb:KR3e0085_WYG_039-3b>¶
寸甲乙經五處後二寸○刺三分禁灸¶
¶
　　主治頭風風眩嘔吐心煩鼻塞不利目翳口喎¶
¶
　　通天(一名天臼)　在承光後一寸五分一曰橫直百㑹旁一¶
寸五分○刺三分留七呼灸三壯¶
¶
　　主治頭旋項痛不能轉側鼻塞偏風口喎衂血頭重¶
耳鳴狂走瘈瘲恍惚青盲内障¶
¶
　　千金云癭氣面腫灸五十壯¶
¶
　　百證賦云能去鼻内無聞之苦¶
¶
<pb:KR3e0085_WYG_039-4a>¶
　　絡却(一名强陽一名腦蓋)　在通天後一寸五分甲乙經一寸三¶
分○刺三分留五呼灸三壯一曰禁刺¶
¶
　　主治頭旋口喎鼻塞項腫癭瘤内障耳鳴¶
¶
　　玉枕　在絡却後一寸五分甲乙經曰在絡却後七分¶
夾腦户旁一寸三分起肉枕骨上入後髪際三分(按甲¶
乙經之數與督脈之數不相合)○刺三分留三呼灸三壯一曰禁刺¶
主治目痛如脱不能逺視腦風頭項痛鼻塞無聞¶
千金云多汗寒熱灸五十壯刺三分¶
¶
<pb:KR3e0085_WYG_039-4b>¶
　　百證賦連𩕄㑹療頭風¶
¶
　　天柱　俠項後大筋外㢘髪際陷中○刺二分留六呼¶
灸三壯一曰刺五分禁灸¶
¶
　　主治頭旋腦痛鼻塞淚出項强肩背痛足不任身目¶
瞑不欲視¶
¶
　　百證賦云連養老治目中䀮䀮○又云連束骨治項¶
强多惡風¶
¶
　　大杼　在項後第一椎下兩旁相去脊中各二寸陷中¶
<pb:KR3e0085_WYG_039-5a>¶
正坐取之○海論曰衝脈者其輸上在於大杼○氣¶
穴論註曰督脈别絡手足太陽三脈之㑹○刺三分¶
留七呼灸五壯七壯一曰禁灸非有大急不可灸也¶
主治傷寒汗不出腰脊項背强痛不得卧喉痺煩滿¶
痎瘧頭痛欬𠻳身熱目眩癲疾筋攣瘈瘲膝痛不¶
可屈伸○凡刺瘧疾脈滿大者刺此并譩譆穴出¶
血隨人肥痩刺之不已刺委中風門立已¶
¶
　　席𢎞賦云大杼若連長强尋小腸氣痛即行鍼¶
¶
<pb:KR3e0085_WYG_039-5b>¶
　　風門(一名熱府)　在二椎下兩旁各去脊中二寸正坐取之¶
○督脈足太陽之㑹○熱府腧也○刺五分留七呼¶
灸五壯¶
¶
　　主治傷寒頭痛項强目瞑鼽嚏胸中熱嘔逆上氣喘¶
卧不安身熱黄疸癰疽發背此穴能寫一身熱氣¶
常灸之永無癰疽瘡疥等患¶
¶
　　神農經云傷風欬𠻳頭痛鼻流清涕可灸十四壯及¶
治頭疼風眩鼻衂不止¶
¶
<pb:KR3e0085_WYG_039-6a>¶
　　千金云上氣短氣欬逆胸背徹痛灸百壯¶
¶
　　肺俞　在三椎下去脊中各二寸又以手搭背左取右¶
右取左當中指末處是穴正坐取之千金曰肺俞對¶
乳引繩度之○刺三分留七呼灸三壯一云灸百壯¶
○素問曰刺中肺三日死¶
¶
　　主治五勞傳尸骨蒸肺風肺痿欬𠻳嘔吐上氣喘滿¶
虚煩口乾目眩支滿汗不出腰脊强痛背僂如龜¶
寒熱癭氣黃疸○此穴主寫五藏之熱與五藏俞¶
<pb:KR3e0085_WYG_039-6b>¶
治同¶
¶
　　神農經曰治欬𠻳吐血唾紅骨蒸虚勞可灸十四壯¶
千金云治吐血唾血上氣欬逆喉痺灸隨年壯○又¶
氣短不語灸百壯○又治水注口中涌水出灸肺¶
俞及三隂交隨年壯○又癭腫上氣短氣灸百壯¶
○又盜汗寒熱惡寒灸隨年壯刺五分¶
¶
　　玉龍賦云兼豐隆治痰𠻳¶
¶
　　百證賦云兼天突治欬𠻳連聲¶
¶
<pb:KR3e0085_WYG_039-7a>¶
　　乾坤生意云同陶道身柱膏肓治虚損五勞七傷𦂳¶
要法¶
¶
　　厥隂俞　在四椎下去脊中二寸正坐取之(此穴出山眺經甲乙¶
經無)○刺三分灸七壯¶
¶
　　主治欬逆牙痛心痛結胸嘔吐煩悶¶
¶
　　千金云主胸中膈氣積聚好吐灸隨年壯¶
¶
　　心俞　在五椎下去脊中二寸正坐取之○刺三分留¶
七呼○按甲乙經曰禁灸故世醫皆謂可鍼不可灸殊¶
<pb:KR3e0085_WYG_039-7b>¶
不知刺中心一日死乃素問之所戒又豈可易鍼¶
耶千金方言風中心急灸心俞百壯服續命湯又吐¶
逆不得食者灸百壯是又當權其緩急也¶
¶
　　主治偏風半身不隨食噎積結寒熱心氣悶亂煩滿¶
恍惚心驚汗不出中風偃卧不得冒絶發癎悲泣¶
嘔吐欬血發狂健忘○此穴主寫五藏之熱與五¶
藏俞同¶
¶
　　神農經云小兒氣不足者數嵗不能語可灸五壯艾¶
<pb:KR3e0085_WYG_039-8a>¶
炷如麥粒¶
¶
　　玉龍賦云兼腎俞治腰腎虚乏之夢遺¶
¶
　　百證賦云兼神道治風癎常發自寧¶
¶
　　捷經云治憂噎¶
¶
　　一傳主療心虚遺精盜汗補之¶
¶
　　膈俞　在七椎下去脊中二寸正坐取之○為血之㑹¶
○刺三分留七呼灸三壯一云灸至百壯¶
¶
　　主治心痛周痺膈胃寒痰暴痛心滿氣急吐食反胃¶
<pb:KR3e0085_WYG_039-8b>¶
痃癖五積氣塊血塊欬逆四支腫痛怠惰嗜卧骨¶
蒸喉痺熱病汗不出食不下腹脅脹滿○此血㑹¶
也諸血病者皆宜灸之如吐血衂血不已虚損昏¶
暈血熱妄行心肺二經嘔血藏毒便血不止¶
¶
　　千金云臚脹脇腹滿灸百壯三報之○又治吐逆不¶
得食今日食明日吐灸百壯¶
¶
　　肝俞　在九椎下去脊中二寸正坐取之○刺三分留¶
六呼灸三壯○素問曰刺中肝五日死¶
¶
<pb:KR3e0085_WYG_039-9a>¶
　　主治氣短欬血多怒脇肋滿悶欬引兩脇脊背急痛¶
不得息轉側難反折上視驚狂鼽衂眩暈痛循眉¶
頭黄疸鼻痠熱病後目中出淚眼目諸疾熱痛生¶
翳或熱病瘥後因食五辛患目嘔血或疝氣筋痙¶
相引轉筋入腹○此穴主寫五藏之熱與五藏俞¶
治同¶
¶
　　千金云吐血酸削灸百壯○又胸滿心腹積聚疼痛¶
灸百壯○又氣短不語灸百壯¶
¶
<pb:KR3e0085_WYG_039-9b>¶
　　玉龍賦云目昏血溢肝俞辨其虚實¶
¶
　　標幽賦云兼命門能使瞽者見秋毫¶
¶
　　百證賦云兼少澤可治攀睛¶
¶
　　一傳治氣痛項癧吐酸¶
¶
　　膽俞　在十椎下去脊中二寸正坐取之○刺五分留¶
七呼灸三壯○素問曰刺中膽一日半死¶
¶
　　主治頭痛振寒汗不出腋下腫心腹脹滿口乾苦咽¶
痛嘔吐翻胃食不下骨蒸勞熱目黄胸脅痛不能¶
<pb:KR3e0085_WYG_039-10a>¶
轉側¶
¶
　　百證賦云兼陽綱可治目黄¶
¶
　　捷經云兼膈俞治勞噎¶
¶
　　脾俞　在十一椎下去脊中各二寸正坐取之○刺三¶
分留七呼灸三壯○素問云刺中脾十日死¶
¶
　　主治痃癖積聚肋下滿痎瘧寒熱黄疸腹脹痛吐食¶
不食飲食不化或食飲倍多煩熱嗜卧身日羸痩¶
泄痢善欠體重四支不收○此穴主寫五藏之熱¶
<pb:KR3e0085_WYG_039-10b>¶
與五藏俞同¶
¶
　　千金云食不消化洩痢不作肌膚脹滿水腫灸隨年¶
壯三報之○又虚勞尿血白濁灸百壯¶
¶
　　百證賦云兼聽宫能袪心下之悲悽○又兼膀胱俞¶
治脾虚榖食不消¶
¶
　　捷經云治思噎食噎¶
¶
　　一傳治水腫鼓脹氣滿泄瀉年乆不止及乆年積塊¶
脹痛¶
¶
<pb:KR3e0085_WYG_039-11a>¶
　　胃俞　在十二椎下去脊中二寸正坐取之○刺三分¶
留七呼灸三壯一曰灸隨年壯¶
¶
　　主治胃寒吐逆翻胃霍亂腹脹支滿肌膚疲痩腸鳴¶
腹痛不嗜食脊痛筋攣小兒羸痩食少不生肌肉¶
及小兒痢下赤白秋末脱肛肚疼不可忍艾炷如¶
大麥¶
¶
　　百證賦云兼魂門治胃冷食不化¶
¶
　　一傳治水腫鼓脹氣膈不食泄瀉年乆不止多年積¶
<pb:KR3e0085_WYG_039-11b>¶
塊¶
¶
　　三焦俞　在十三椎下去脊中二寸正坐取之○刺五¶
分灸三壯一曰三分五壯¶
¶
　　主治傷寒身熱頭痛吐逆肩背急腰脊强不得俛仰¶
藏府積聚脹滿膈塞不通飲食不化羸痩水穀不¶
分腹痛下痢腸鳴目眩¶
¶
　　千金云少腹堅大如盤盂胸腹脹滿飲食不消婦人¶
癥聚痩瘠灸三焦俞百壯三報之仍灸氣海百壯¶
<pb:KR3e0085_WYG_039-12a>¶
○又云主五藏六府積聚心腹滿腰脊痛吐逆寒¶
熱小便不利灸隨年壯○又治尿血灸百壯¶
¶
　　腎俞　在十四椎下與臍平去脊中二寸正坐取之(素問¶
血氣形志篇有五藏俞度見經絡類十一)○刺三分留七呼灸三壯一曰¶
灸以年為壯○素問曰刺中腎六日死¶
¶
　　主治虚勞羸痩面日黄黒耳聾腎虚水藏乆冷腰痛¶
夢遺精滑脚膝拘急身熱頭重振寒心腹䐜脹兩¶
脅滿痛引少腹少氣溺血便濁淫濼赤白帶下月¶
<pb:KR3e0085_WYG_039-12b>¶
經不調隂中痛五勞七傷虚憊無力足寒如氷洞¶
洩食不化身腫如水男女乆積氣痛變成勞疾○¶
此穴主寫五藏之熱與五藏俞同¶
¶
　　千金云腎間風虚灸百壯○又小便濁夢遺失精灸¶
百壯○又云腎俞主五藏虚勞少腹弦急脹熱灸¶
五十壯老少减之若虚冷可百壯横三間寸灸之¶
○又消渇口乾同腰目灸之○又尿血灸百壯¶
又百病水腫灸百壯¶
¶
<pb:KR3e0085_WYG_039-13a>¶
　　玉龍賦云兼命門治老人便多○又兼心俞治腰腎¶
虚乏之夢遺¶
¶
　　百證賦云兼巨髎穴能除胸膈停留瘀血¶
¶
　　通𤣥賦云能寫盡腰股之痛¶
¶
　　一傳治色慾過度虚腫耳痛耳鳴¶
¶
　　大腸俞　在十六椎下去脊中二寸伏而取之○刺三¶
分留六呼灸三壯¶
¶
　　主治脊强不得俛仰腰痛腹脹繞臍切痛腸澼瀉痢¶
<pb:KR3e0085_WYG_039-13b>¶
食不化大小便不利¶
¶
　　千金云脹滿雷鳴灸百壯三報之¶
¶
　　靈光賦云治大便病¶
¶
　　小腸俞　在十八椎下去脊中二寸伏而取之○刺三¶
分留六呼灸三壯¶
¶
　　主治膀胱三焦津液少便赤不利淋瀝遺尿小腹脹¶
滿㽲痛瀉痢膿血脚腫心煩短氣五痔疼痛婦人¶
帶下¶
¶
<pb:KR3e0085_WYG_039-14a>¶
　　千金云洩注五痢便膿血腹痛灸百壯○又主三焦¶
膀胱寒熱津液赤白洞泄腰脊痛小水不利婦人¶
帶濁灸五十壯○又消渇口乾不可忍者灸百壯¶
横三間寸灸之¶
¶
　　靈光賦云治小便病¶
¶
　　膀胱俞　在十九椎下去脊中二寸伏而取之○刺三¶
分留六呼灸三壯一云七壯¶
¶
　　主治小便赤澁遺尿洩痢腰脊腹痛隂瘡脚膝寒冷¶
<pb:KR3e0085_WYG_039-14b>¶
無力女子癥瘕¶
¶
　　百證賦云兼脾俞治脾虚穀食不消¶
¶
　　中膂内俞(一名脊内俞)　在二十椎下去脊中二寸夾脊胛¶
起肉間伏而取之○刺三分留六呼灸三壯¶
¶
　　主治腎虚消渇腰脊强痛不得俛仰腸冷赤白痢疝¶
痛汗不出脅腹脹痛¶
¶
　　百證賦云兼陶道治嵗熱時行¶
¶
　　捷徑云主腰痛夾脊膂上下按之從後頂至此穴痛¶
<pb:KR3e0085_WYG_039-15a>¶
者灸之立愈¶
¶
　　白環俞　在二十一椎下去脊中二寸伏而取之○刺¶
五分灸三壯甲乙經云刺八分得氣則寫寫訖多補¶
之不可灸¶
¶
　　主治腰脊痛不得坐卧疝痛手足不仁二便不利温¶
瘧筋攣痺縮虚熱閉塞○一云主治夢遺白濁腎¶
虚腰痛先寫後補赤帶寫之白帶補之月經不調¶
亦補之¶
¶
<pb:KR3e0085_WYG_039-15b>¶
　　百證賦云兼委中治背連腰痛大驗¶
¶
　　上髎　在腰髁骨下一寸夾脊兩旁第一空陷中○繆¶
刺論註曰腰下夾尻有空骨各四葢即此四髎穴也¶
刺腰痛論註曰上髎當髁骨下陷中餘三髎少斜下¶
按之陷中是也(腰髁骨即十六椎下腰脊兩旁起骨之夾脊者)○足太陽少¶
陽之絡○刺三分留七呼灸七壯¶
¶
　　主治大小便不利嘔逆腰膝冷痛寒熱瘧鼻衂婦人¶
絶嗣隂中癢痛隂挺出赤白帶下¶
¶
<pb:KR3e0085_WYG_039-16a>¶
　　次髎　夾脊旁第二空陷中○刺三分留七呼灸七壯¶
一曰三壯¶
¶
　　主治大小便淋赤不利心下堅脹腰痛足清疝氣下¶
墜引隂痛不可忍腸鳴泄瀉赤白帶下¶
¶
　　中髎　夾脊旁三空陷中○刺二分留十呼灸三壯¶
主治五勞七傷二便不利腹脹飱泄婦人少子帶下¶
月經不調¶
¶
　　下髎　夾脊旁四空陷中○刺腰痛篇及繆刺論王註¶
<pb:KR3e0085_WYG_039-16b>¶
皆曰足厥隂支别者與太隂少陽結於腰踝下俠脊¶
第三第四骨空中其穴即中髎下髎也○刺二分留¶
十呼灸三壯一曰刺二寸¶
¶
　　主治腸鳴泄㵼二便不利下血腰痛引小腹急痛女¶
子淋濁不禁¶
¶
　　百證賦云濕熱濕寒下髎定¶
¶
　　㑹陽(一名利機)　在隂尾尻骨兩旁○甲乙經曰督脈氣所¶
發○刺二分灸五壯一曰刺八分¶
¶
<pb:KR3e0085_WYG_039-17a>¶
　　主治腹中寒氣泄瀉腸澼便血乆痔陽氣虚乏隂汗¶
濕¶
¶
　　附分　在二椎下附項内亷兩旁相去脊中各三寸半¶
正坐取之○手足太陽之㑹○刺三分灸五壯甲乙¶
經作刺八分¶
¶
　　主治肘臂不仁肩背拘急風客腠理頸痛不得回顧¶
¶
　　魄户　在三椎下去脊中各三寸半正坐取之○刺五¶
分灸五壯一曰刺三分灸百壯¶
¶
<pb:KR3e0085_WYG_039-17b>¶
　　主治虚勞肺痿肩膊胸背連痛三尸走注項强喘逆¶
煩滿嘔吐○此穴主寫五藏之熱與五藏俞同¶
¶
　　神農經云治虚勞發熱可灸十四壯¶
¶
　　百證賦云兼膏肓治勞瘵傳尸¶
¶
　　膏肓俞　在四椎下五椎上去脊中各三寸半正坐曲¶
脊取之○千金翼云先令病人正坐曲脊伸兩手以¶
臂著膝前令正直手大指與膝頭齊以物支肘勿令¶
臂動乃從胛骨上角摸索至胛骨下頭其間當有四¶
<pb:KR3e0085_WYG_039-18a>¶
肋三間依胛骨之際相去骨際如容側指許按其中¶
一間空處自覺牽引肩中是其穴也左右各灸至百¶
壯或三五百多至千壯當氣下&KR0034;&KR0034;然如流水之降¶
若停痰宿疾亦必下也若病人已困不能正坐當令¶
側卧挽上臂令前索孔穴灸之○又法但以右手搭¶
左肩上中指稍所不及處是其穴也左手亦然乃以¶
前法灸之其有不能乆坐伸臂者亦可伏衣&KR0008;上伸¶
兩臂令人挽兩胛骨使相離逺不爾胛骨覆穴不得¶
<pb:KR3e0085_WYG_039-18b>¶
其真也所伏衣&KR0008;當令大小得宜不爾則前却亦失¶
其穴也此穴灸後令人陽氣日盛當消息自為補養¶
令得平復則諸病無所不治○又法如其人骨節分¶
明則以椎數為凖若脊背肥厚骨節難尋須以大椎¶
至尾骶量分三尺折取之不然則以平臍十四椎命¶
門為則逐椎分寸取之則穴無不真然取大椎之法¶
除項骨三節不在内或人亦有項骨短而無可尋者¶
但當以平肩之處為第一椎以次求之可無差也○¶
<pb:KR3e0085_WYG_039-19a>¶
捷徑云灸膏肓功效諸書例能言之而取穴則未也¶
千金等方之外莊綽論之最詳然繁而無統不能歸¶
定於一余嘗以意取之令病人兩手交在兩膞上灸¶
時亦然胛骨遂開其穴立見以手指摸索第四椎下¶
兩旁各三寸四肋三間之中按之痠疼是穴灸至千¶
壯少亦七七壯當依千金立㸃立灸坐㸃坐灸卧㸃¶
卧灸為的劉瑾云取膏肓二穴當除第一椎小骨不¶
算若連第一椎數下當在五椎下兩旁各三寸半共¶
<pb:KR3e0085_WYG_039-19b>¶
折七寸分兩旁按其痠疼處乃是真穴每依此灸療¶
多獲全愈○灸七七壯至百壯千壯一云灸後當灸¶
足三里以引火實下○此穴自晉以前所未有乃後¶
人之所增也¶
¶
　　主治百病無所不療虚羸痩損五勞七傷諸病夢遺¶
失精上氣欬逆痰火發狂健忘胎前産後可灸二¶
七至七七壯¶
¶
　　百證賦云兼魄户治勞瘵傳尸¶
¶
<pb:KR3e0085_WYG_039-20a>¶
　　靈光賦云治背脊痛風勞一切諸病¶
¶
　　乾坤生意云兼陶道身柱肺俞治虚損五勞七傷𦂳¶
要之穴¶
¶
　　神堂　在五椎下去脊中各三寸半陷中正坐取之¶
刺三分灸五壯○此穴主寫五藏之熱與諸藏俞同¶
主治腰脊强痛不可俛仰洒淅寒熱胸腹滿逆時噎¶
¶
　　譩譆　在肩膞内亷六椎下去脊中各三寸半正坐取¶
之○甲乙經曰以手痛按之病者呼譩譆是穴葢因¶
<pb:KR3e0085_WYG_039-20b>¶
其痛也　刺六分留七呼灸五壯一曰二七壯至百¶
壯¶
¶
　　主治大風熱病汗不出勞損不得卧温瘧乆不愈胸¶
腹脹悶氣噎肩背脇肋痛急目痛劾逆鼻衂忌莧¶
菜白酒¶
¶
　　千金云多汗瘧病灸五十壯¶
¶
　　膈闗　在七椎下去脊中各三寸半陷中正坐開肩取¶
之○刺五分灸五壯¶
¶
<pb:KR3e0085_WYG_039-21a>¶
　　主治背痛惡寒脊强嘔吐飲食不下胸中噎悶大小¶
便不利○此亦血㑹治諸血病¶
¶
　　魂門　在九椎下相去脊中各三寸半陷中正坐取之¶
○刺五分灸三壯¶
¶
　　主治尸厥走注胸背連心痛食不下腹中雷鳴大便¶
不節小便黄赤○此穴主寫五藏之熱與五藏俞¶
同¶
¶
　　百證賦云兼胃俞治胃冷食難化¶
¶
<pb:KR3e0085_WYG_039-21b>¶
　　標幽賦云筋攣骨痛者補此¶
¶
　　陽綱　在十椎下去脊中三寸半陷中正坐取之○刺¶
五分灸三壯七壯¶
¶
　　主治腸鳴腹痛食不下小便濇身熱消渇目黄腹脹¶
泄痢¶
¶
　　百證賦云兼膽俞治目黄¶
¶
　　意舍　在十一椎下去脊中三寸半陷中正坐取之○¶
刺五分灸七壯一云五十壯至百壯¶
¶
<pb:KR3e0085_WYG_039-22a>¶
　　主治背痛腹脹大便泄小便黃嘔吐惡風寒飲食不¶
下消渇目黄○此穴主寫五藏之熱與五藏俞同¶
¶
　　百證賦云兼中府能除脹滿噎塞胸背脇痛惡寒嘔¶
吐¶
¶
　　胃倉　在十二椎下去脊中各三寸半正坐取之○刺¶
五分灸五壯一云五十壯¶
¶
　　主治腹滿水腫食不下惡寒背脊痛不可俛仰¶
¶
　　肓門　在十三椎下去脊中各三寸半又肋間陷中前¶
<pb:KR3e0085_WYG_039-22b>¶
與鳩尾相直正坐取之○刺五分灸三壯氣府論註¶
云三十壯¶
¶
　　主治心下痛大便堅婦人乳痛有餘¶
¶
　　志室　在十四椎下去脊中各三寸半陷中正坐取之¶
○刺五分灸三壯七壯¶
¶
　　主治隂腫隂痛失精小便淋瀝背脊强腰脅痛腹中¶
堅滿霍亂吐逆不食大便難○此穴主寫五藏之¶
熱與五藏俞同¶
¶
<pb:KR3e0085_WYG_039-23a>¶
　　胞肓　在十九椎下去脊中各三寸半陷中伏而取之¶
○刺五分灸五壯七壯¶
¶
　　主治腰脊痛惡寒小腹堅腸鳴大小便不利¶
¶
　　秩邉　在二十一椎下去脊中各三寸半陷中伏而取¶
之○刺五分灸三壯¶
¶
　　主治腰痛五痔小便赤澁¶
¶
　　承扶(一名肉郄一名隂闗一名皮部)　在尻臀下股隂上約文中○刺¶
七分留七呼灸三壯甲乙經作刺二寸¶
¶
<pb:KR3e0085_WYG_039-23b>¶
　　主治腰脊相引如解乆痔臀腫大便難胞寒小便不¶
利¶
¶
　　殷門　在承扶下六寸膕上兩筋之間○刺七分留七¶
呼灸三壯¶
¶
　　主治腰脊不可俛仰惡血流注外股腫¶
¶
　　浮郄　在委陽上一寸屈膝得之○刺五分灸三壯¶
主治霍亂轉筋小腹膀胱熱大腸結股外筋急髀樞¶
不仁¶
¶
<pb:KR3e0085_WYG_039-24a>¶
　　委陽　在承扶下六寸屈伸取之○邪氣藏府病形篇¶
曰三焦合入於委陽甲乙經曰委陽三焦下輔腧也¶
在足太陽之前少陽之後出於膕中外亷兩筋間此¶
足太陽别絡也○刺七分留五呼灸三壯¶
¶
　　主治腰脊腋下腫痛不可俛仰引隂中不得小便胸¶
滿身熱瘈瘲顛疾小腹滿飛尸遁注痿厥不仁¶
¶
　　本輸篇曰三焦下輸出於委陽並太陽之正入絡膀¶
胱約下焦實則閉癃虚則遺溺遺溺則補之閉癃¶
<pb:KR3e0085_WYG_039-24b>¶
則寫之¶
¶
　　百證賦云兼天池穴腋腫鍼而速散¶
¶
　　委中(一名血郄)　在膕中央約文動脈陷中伏卧屈足取之¶
○足太陽所入為合○刺五分留七呼灸三壯一云¶
禁灸　春月勿令出血葢太陽合腎腎王¶
於冬水衰於春故春無令出血¶
¶
　　主治大風眉髪脱落太陽瘧從背起先寒後熱熇熇¶
然汗出難已頭重轉筋腰脊背痛半身不遂遺溺¶
<pb:KR3e0085_WYG_039-25a>¶
小腹堅風痺髀樞痛膝痛足軟無力凡腎與膀胱¶
實而腰痛者刺出血妙虚者不宜刺慎之○此穴¶
主寫四肢之熱委中者血郄也凡熱病汗不出小¶
便難衂血不止脊强反折瘈瘲癲疾足熱厥逆不¶
得屈伸取其經血立愈¶
¶
　　太乙歌云虚汗盜汗補委中¶
¶
　　玉龍賦云合人中除腰脊痛閃之難制○又云兼居¶
髎環跳除腿風濕痛¶
¶
<pb:KR3e0085_WYG_039-25b>¶
　　百證賦云兼白環俞治背連腰痛已試¶
¶
　　千金十一穴云委中崑崙治腰背痛相連¶
¶
　　四總穴云腰背委中求¶
¶
　　馬丹陽天星十二穴云治腰痛不能舉沈引脊梁痠¶
風癎及轉筋疼痛難移展風痺復無常熱病不能¶
當膝頭難伸屈鍼入即安康¶
¶
　　合陽　在膝膕約文下二寸○刺六分灸五壯¶
¶
　　主治腰脊强引腹痛隂股熱胻痠腫寒疝偏墜女子¶
<pb:KR3e0085_WYG_039-26a>¶
崩帶不止¶
¶
　　百證賦云兼交信治女子少氣下血¶
¶
　　承筋(一名腨腸一名直腸)　在腨腸中央陷中脚根上七寸○灸¶
三壯禁刺¶
¶
　　主治寒痺腰背拘急腋腫大便閉五痔腨痠脚跟痛¶
引少腹轉筋霍亂鼽衂¶
¶
　　千金云霍亂轉筋灸五十壯¶
¶
　　承山(一名肉柱一名魚腹)　在兑腨腸下分肉間陷中一云腿肚¶
<pb:KR3e0085_WYG_039-26b>¶
下尖分肉間○刺七分灸五壯至七七壯然灸不及¶
鍼¶
¶
　　主治頭熱鼻衂寒熱癲疾疝氣腹痛痔腫便血腰背¶
痛膝腫脛痠跟痛霍亂轉筋戰慄不能行立凡有¶
邪熱者可寫之¶
¶
　　千金云灸轉筋隨年壯神驗霍亂灸百壯¶
¶
　　玉龍賦云兼長强灸痔最妙¶
¶
　　席𢎞賦云隂陵泉治心胸滿兼此穴而飲食自思○¶
<pb:KR3e0085_WYG_039-27a>¶
又云兼魚際崑崙治轉筋目眩立消¶
¶
　　靈光賦云治轉筋并乆痔¶
¶
　　百證賦云刺長强兼承山善主腸風新下血¶
¶
　　天星秘訣云兼内踝尖治轉筋并眼花○又云兼隂¶
交治胸膈痞滿自喜飲食¶
¶
　　馬丹陽云善治腰疼痛痔疾大便難脚氣并膝腫兩¶
足盡寒痠展轉成時疫戰慄瘧憎寒霍亂及轉筋¶
刺之立便安¶
¶
<pb:KR3e0085_WYG_039-27b>¶
　　今時多用此穴治傷寒立效亦有初發瘧疾者灸之¶
立已¶
¶
　　飛陽(一名厥陽)　在足外踝上七寸後陷中○足太陽絡别¶
走少隂○刺三分灸三壯¶
¶
　　主治痔痛不得起坐脚痠腫不能立歴節風不得屈¶
伸癲疾寒瘧頭目眩逆氣¶
¶
　　千金云瘧實則腰背痛虚則鼻衂飛陽主之¶
¶
　　百證賦云兼支正可治目眩¶
¶
<pb:KR3e0085_WYG_039-28a>¶
　　附陽　在足外踝上三寸太陽前少陽後筋骨之間○¶
陽蹻之郄○刺五分留七呼灸三壯一云七壯¶
主治霍亂轉筋腰痛不能立髀樞股胻痛痿厥風痺¶
不仁頭重䪼痛時有寒熱四肢不舉屈伸不能¶
¶
　　崑崙　在足外踝後五分跟骨上陷中細動脈應手○¶
足太陽所行為經○刺三分留七呼灸三壯¶
¶
　　主治腰尻脚氣足腨腫痛不能步立頭痛鼽衂肩背¶
拘急欬喘目眩隂腫痛産難胞衣不下小兒發癎¶
<pb:KR3e0085_WYG_039-28b>¶
瘈瘲¶
¶
　　玉龍賦云兼申脈太谿善療足腫之迍¶
¶
　　靈光賦云能住喘愈脚氣¶
¶
　　神農經云治腰尻痛足痛不能履地肩背拘急可灸¶
七壯○又治小兒隂腫可灸三壯炷如小麥¶
¶
　　席𢎞賦云兼魚際承山治轉筋目眩立消¶
¶
　　千金云胞衣不出鍼足太陽入四分穴在外踝下後¶
一寸宛宛中者意必此穴○又云瘧多汗腰痛不¶
<pb:KR3e0085_WYG_039-29a>¶
能俛仰目如脱項似拔崑崙主之¶
¶
　　千金十一穴云兼委中治腰背痛相連¶
¶
　　捷徑云治偏風¶
¶
　　馬丹陽天星十二穴云治轉筋腰尻痛膞重更連隂¶
頭疼脊背急暴喘滿衝心舉步行不得動足即呻¶
吟若欲求安樂須尋此穴鍼○增治法云治目䀮¶
䀮如脱頭熱鼻衂肚脹痛不得息霍亂大便泄風¶
癎口噤不開小兒隂腫頭眩轉筋吐逆尸厥中惡¶
<pb:KR3e0085_WYG_039-29b>¶
膝蓋暴痛¶
¶
　　㒒參(一名安邪)　在跟骨下陷中拱足得之○足太陽陽蹻¶
之㑹○刺三分留七呼灸七壯¶
¶
　　主治腰痛足痿不收足跟痛霍亂轉筋吐逆尸厥癲¶
癎狂言見鬼膝痛¶
¶
　　靈光賦云後跟痛在㒒參求¶
¶
　　申脈　在足外踝下五分陷中容爪甲許白肉際○陽¶
蹻脈所生○刺三分留七呼灸三壯¶
¶
<pb:KR3e0085_WYG_039-30a>¶
　　主治風眩癲疾腰脚痛膝胻寒痠不能坐立如在舟¶
車中氣逆腿足不能屈伸婦人氣血痛一云脚氣¶
紅腫寫之若麻木無力先寫後補¶
¶
　　神農經曰治腰痛可灸五壯¶
¶
　　玉龍賦云兼太谿崑崙善療足腫之迍¶
¶
　　標幽賦云兼金門治頭風頭痛¶
¶
　　攔江賦云能除寒與熱偏正頭風及心驚耳鳴鼻衂¶
胸中滿遇麻木者虚當補逄疼痛者寫而迎¶
¶
<pb:KR3e0085_WYG_039-30b>¶
　　靈光賦云陽蹻隂蹻及陽陵隂陵四穴治脚氣取之¶
又兼三里同治脚氣亦去在腰諸疾¶
¶
　　千金方十三鬼穴云此名鬼路當在第五次下火鍼¶
治百邪癲狂¶
¶
　　捷法云治腰背强不可俛仰支節煩痛牽引腰脚中¶
風不省人事中風不語中風半身癱瘓偏枯疼痛¶
無時中風四肢麻木不仁手足搔癢不能握物中¶
風口眼喎斜牽連不已角弓反張眼目盲視口噤¶
<pb:KR3e0085_WYG_039-31a>¶
不開語言蹇濇腰脊肩背疼痛頭項强痛不得回¶
顧腰痛起止艱難手足背生毒臂背生毒○已上¶
凡二十餘證先以申脈主治後隨證加各穴分治¶
之¶
¶
　　金門(一名闗梁)　在足外踝下一寸○足太陽郄陽維别屬¶
也○刺一分灸三壯一云刺三分灸七壯炷如小麥¶
主治霍亂轉筋尸厥癲癎疝氣膝胻痠不能立小兒¶
張口搖頭身反¶
¶
<pb:KR3e0085_WYG_039-31b>¶
　　百證賦云兼邱墟可醫轉筋¶
¶
　　通𤣥賦云兼申脈治頭風頭痛¶
¶
　　京骨　在足小指外側本節後大骨下赤白肉際陷中¶
可按而得○足太陽所過為原○刺三分留七呼灸¶
七壯¶
¶
　　主治腰脊痛如折髀不可曲項强不能回顧筋攣善¶
驚痎瘧寒熱目眩内眥赤爛頭痛鼽衂癲病狂走¶
¶
　　束骨　在足小指外側本節後陷中赤白肉際○足太¶
<pb:KR3e0085_WYG_039-32a>¶
陽所注為腧○刺三分留三呼灸三壯¶
¶
　　主治腸澼泄瀉瘧痔癲癎發背癰疔頭痛目眩内眥¶
赤痛耳聾腰膝痛項强不可回顧¶
¶
　　太乙歌云兼三里刺治項强腫痛體重腰癱¶
¶
　　百證賦云連天柱治項强多惡風¶
¶
　　秦承祖云治風熱胎赤兩目眥爛¶
¶
　　通谷　在足小指外側本節前陷中○足太陽所溜為¶
滎○刺二分留五呼灸三壯¶
¶
<pb:KR3e0085_WYG_039-32b>¶
　　主治頭痛目眩項痛鼽衂善驚目䀮䀮結積留飲食¶
多不化失欠¶
¶
　　千金云諸結積留飲澼囊胸滿飲食不消灸通谷五¶
十壯¶
¶
　　至隂　在足小指外側去爪甲角如韭葉○足太陽所¶
出為井○刺一分留五呼灸三壯五壯¶
¶
　　主治風寒頭重鼻塞目痛生翳胸脅痛轉筋寒瘧汗¶
不出煩心足下熱小便不利失精脈痺從足小指¶
<pb:KR3e0085_WYG_039-33a>¶
起牽引上下¶
¶
　　百證賦云兼屋翳治遍身癢痛之疾¶
¶
　　席𢎞賦云專治脚膝腫¶
¶
　　今時習用此治婦人寒證¶
¶
　　張仲文治婦人橫産手先出諸符藥不效為灸右脚¶
小指尖三壯炷如小麥下火立産¶
¶
　　足少隂腎經穴¶
¶
　　腎經穴歌¶
¶
<pb:KR3e0085_WYG_039-33b>¶
　　足少隂俞二十七湧泉然谷照海出太谿水泉連大¶
鍾復溜交信築賔立隂谷橫骨趨大赫氣穴四滿中¶
注得肓俞商曲石闗蹲隂都通谷幽門值步廊神封¶
出靈墟神藏彧中俞府畢¶
¶
　　湧泉(一名地衝)　在足心陷中屈足卷指宛宛中○足少隂¶
所出為井○刺三分留三呼灸三壯¶
¶
　　主治尸厥面黒喘欬有血目視䀮䀮無所見善恐心¶
中結熱風疹風癎心痛不嗜食男子如蠱女子如¶
<pb:KR3e0085_WYG_039-34a>¶
妊欬𠻳氣短身熱喉痺目眩頸痛胸脅滿小腹痛¶
腸澼泄瀉霍亂轉胞不得尿腰痛大便難轉筋足¶
脛寒痛腎積奔豚熱厥五指盡痛足不踐地¶
¶
　　史記漢北齊王阿母患足下熱喘滿淳于意曰熱厥¶
也刺足心立愈¶
¶
　　千金云隂中懊憹痛刺入三分○又鼻衂不止灸二百¶
壯○又霍亂轉筋灸三七壯不止灸足踵聚筋上¶
白肉際七壯立愈¶
¶
<pb:KR3e0085_WYG_039-34b>¶
　　玉龍賦云兼闗元豐隆治尸勞¶
¶
　　席𢎞賦云鳩尾能治五般癎若下湧泉人不死○又¶
云小腸氣結連臍痛速寫隂交良乆鍼湧泉取氣¶
甚妙¶
¶
　　百證賦云專治厥寒厥熱○又云兼行間治消渇腎¶
竭¶
¶
　　通𤣥賦云治胸結身黃寫此¶
¶
　　靈光賦云治婦人疾并男蠱女孕而病痓者千金勿¶
<pb:KR3e0085_WYG_039-35a>¶
妄傳¶
¶
　　天星秘訣云兼隂陵治小膓連臍痛¶
¶
　　然谷(一名龍淵一名然骨)　在足内踝前起大骨下陷者中○足¶
少隂所溜為滎○刺三分留三呼灸三壯一曰刺不¶
宜見血¶
¶
　　主治喘呼煩滿欬血喉痺消渴舌縱心恐少氣涎出¶
小腹脹痿厥寒疝足跗腫胻痠足一寒一熱不能¶
乆立男子遺精婦人隂挺出月經不調不孕初生¶
<pb:KR3e0085_WYG_039-35b>¶
小兒臍風撮口痿厥洞泄此穴主寫腎藏之熱若¶
治傷寒亦宜出血¶
¶
　　千金云石水灸然谷氣衝四滿章門¶
¶
　　百證賦云此穴易醒臍風¶
¶
　　照海　在足内踝下一寸陷中容爪甲一云在内踝下¶
四分微前高骨陷中前後有筋上有踝骨下有軟骨¶
其穴居中神農經云在内踝直下白肉際是穴○隂¶
蹻所生○刺四分留六呼灸三壯一曰刺三分灸七¶
<pb:KR3e0085_WYG_039-36a>¶
壯¶
¶
　　主治咽乾嘔吐四肢懈惰嗜卧善悲不樂大風偏枯¶
半身不遂乆瘧卒疝腹中氣痛小腹淋痛隂挺出¶
月水不調¶
¶
　　玉龍賦云兼支溝能通大便之秘○又云合内闗能¶
醫腹疾之塊¶
¶
　　神農經云治月事不行可灸七壯○又云兼公孫治¶
傷寒四日太隂經再用内闗施截法¶
¶
<pb:KR3e0085_WYG_039-36b>¶
　　攔江賦云治噤口喉風用三稜鍼出血即安¶
¶
　　百證賦云兼大敦治傷寒¶
¶
　　席𢎞賦云兼百㑹太衝隂交治咽喉疾○又云兼隂¶
交曲泉闗元氣海同寫治七疝如神¶
¶
　　靈光賦云二蹻二陵脚氣者取此四穴又兼三里同¶
治脚氣并在腰之疾¶
¶
　　標幽賦云兼陽維内闗能下胎衣○又云治喉中之¶
閉塞¶
¶
<pb:KR3e0085_WYG_039-37a>¶
　　捷法云治小便頻數淋瀝不通小腹冷痛膀胱七疝¶
奔豚偏墜木腎腫大如升發時疼痛衝心小便淋¶
血隂痛遺精白濁夜夢鬼交不禁婦人難産子掬¶
母心不下女子大便不通産後腹痛惡露不已婦¶
人脾病血蠱水蠱氣蠱石蠱單蠱女人血氣虚倦¶
五心煩熱肢體盡痛頭目昏沈老人虚損手足轉¶
筋不能舉動霍亂吐瀉寒濕脚氣發熱大痛腎虚¶
脚氣紅腫乾脚氣膝頭内踝五指疼痛渾身脹滿¶
<pb:KR3e0085_WYG_039-37b>¶
水蠱喘脹四肢面目浮腫婦人痩損赤白帶下子¶
宫乆冷不受胎孕經水正行頭眩小腹空痛月水¶
不調臍腹疼痛及淋漏不斷等證○已上諸證先¶
以照海為主後隨證加穴分治¶
¶
　　太谿(一名吕細)　在足内踝後五分跟骨上動脈陷中○足¶
少隂所注為腧即原也○刺三分留七呼灸三壯¶
主治熱病汗不出傷寒手足逆冷嗜卧欬𠻳咽腫衂¶
血唾血溺赤消癉大便難乆瘧欬逆煩心不眠脈¶
<pb:KR3e0085_WYG_039-38a>¶
沈手足寒嘔吐不嗜食善噫腹疼瘠痩寒疝痃癖¶
¶
　　神農經云治牙疼可灸七壯¶
¶
　　一云牙疼紅腫者寫之隂股内濕癢生瘡便毒先補¶
後寫○一云腎瘧嘔吐多寒閉户而處其病難已¶
太谿大鍾主之腰脊痛大便難手足寒并刺委中¶
大鍾¶
¶
　　玉龍賦云合崑崙申脈善療足腫之迍¶
¶
　　百證賦云兼商陽治寒瘧有驗¶
¶
<pb:KR3e0085_WYG_039-38b>¶
　　水泉　在足内踝下太谿下一寸○足少隂郄○刺四¶
分灸五壯¶
¶
　　主治目䀮䀮不能逺視女子月事不來來即多心¶
下悶痛小腹痛小便淋隂挺出¶
¶
　　百證賦云兼天樞治月潮違限¶
¶
　　大鍾　在足跟後衝中大骨上兩筋間水熱穴論註曰¶
在足内踝後衝中○足少隂絡别走太陽○刺二分¶
留三呼灸三壯¶
¶
<pb:KR3e0085_WYG_039-39a>¶
　　主治氣逆煩悶實則小便淋閉洒洒腰脊强痛大便¶
秘澁嗜卧口中熱虚則嘔逆多寒欲閉户而處少¶
氣不足胸脹喘息舌乾食噎不得下善驚恐不樂¶
喉中鳴欬唾血¶
¶
　　百證賦云兼通里治倦言嗜卧¶
¶
　　標幽賦云治心性之呆癡¶
¶
　　復溜(一名伏白一名昌陽)　在足内踝後上除踝二寸陷者中前¶
傍骨是復溜後傍筋是交信二穴止隔一筋○足少¶
<pb:KR3e0085_WYG_039-39b>¶
隂所行為經○刺三分留三呼灸五壯七壯¶
¶
　　主治腸澼痔疾腰脊内引痛不得俛仰善怒多言舌¶
乾涎出足痿胻寒不得履目視䀮䀮腸鳴腹痛四¶
肢腫十種水病五淋盜汗齒齲脈微細¶
¶
　　神農經云治盜汗不收及面色痿黃可灸七壯¶
¶
　　千金云血淋灸五十壯¶
¶
　　太乙歌云刺治腰脊閃挫疼痛逰風徧體¶
¶
　　玉龍賦云傷寒無汗宜寫○又云起六脈之沈匿¶
¶
<pb:KR3e0085_WYG_039-40a>¶
　　攔江賦云傷寒無汗先補合谷次寫此穴¶
¶
　　席𢎞賦云此穴專治氣滯在腰¶
¶
　　靈光賦云治腫如神¶
¶
　　交信　在足内踝上二寸少隂前太隂後筋骨間○隂¶
蹻之郄○刺四分留五呼灸三壯¶
¶
　　主治五淋㿉疝隂急股腨内亷引痛瀉痢赤白大小¶
便難女子漏血不止隂挺月事不調小腹痛盜汗¶
¶
　　百證賦云兼合陽治女子少氣漏血¶
¶
<pb:KR3e0085_WYG_039-40b>¶
　　築賓　在足内踝後上腨分中○隂維之郄○刺三分¶
灸五壯¶
¶
　　主治小兒胎疝癲疾吐舌發狂罵詈腹痛嘔吐涎沫¶
足腨痛¶
¶
　　隂谷　在膝下内輔骨後大筋下小筋上按之應手屈¶
膝乃得之○足少隂所入為合○刺四分留七呼灸¶
三壯¶
¶
　　主治舌縱涎下腹脹煩滿溺難小腹疝急引隂隂股¶
<pb:KR3e0085_WYG_039-41a>¶
内亷痛為痿為痺膝痛不可屈伸女人漏下不止¶
少妊¶
¶
　　太乙歌云兼水分三里利小便消腫脹¶
¶
　　通𤣥賦云治臍腹痛¶
¶
　　橫骨(一名下極)　在大赫下一寸肓俞下五寸去中行五分¶
隂上橫骨中○按少腹下尖自橫骨上行不可槩用¶
腹中分寸當以太隂之衝門起自橫骨兩端以至陽¶
明之氣衝少隂之橫骨至中行之曲骨穴通計折量¶
<pb:KR3e0085_WYG_039-41b>¶
始得其凖凡上至腹中皆當以此類推○衝脈足少¶
隂之㑹○刺五分灸三壯五壯甲乙經曰刺一寸¶
主治五淋小便不通隂器下縱引痛小腹滿目眥赤¶
痛五藏虚¶
¶
　　百證賦云兼肓俞寫五淋乆積¶
¶
　　席𢎞賦云兼大都治氣滯腰疼不能立¶
¶
　　大赫(一名隂維一名隂闗)　在氣穴下一寸去中行五分○衝脈¶
足少隂之㑹○刺三分灸五壯千金云三十壯甲乙¶
<pb:KR3e0085_WYG_039-42a>¶
經作刺一寸¶
¶
　　主治虚勞失精隂痿上縮莖中痛目赤痛女子赤帶¶
¶
　　氣穴(一名胞門一名子户)　在四滿下一寸去中行五分○衝脈¶
足少隂之㑹○刺三分灸五壯甲乙經作刺一寸¶
主治奔豚痛引腰脊瀉痢經不調¶
¶
　　四滿(一名髓府)　在中注下一寸去中行五分○衝脈足少¶
隂之㑹○刺三分灸三壯甲乙經云刺一寸千金云¶
灸百壯¶
¶
<pb:KR3e0085_WYG_039-42b>¶
　　主治積聚疝瘕腸癖切痛石水奔豚臍下痛女人月¶
經不調惡血㽲痛并無子可灸三十壯¶
¶
　　中注　在肓俞下一寸去中行五分○衝脈足少隂之¶
㑹○刺一寸灸五壯一云刺五分¶
¶
　　主治小腹熱大便堅燥腰脊痛目眥痛女子月事不¶
調¶
¶
　　肓俞　在商曲下一寸(當作二寸)直臍旁去臍中五分○衝¶
脈足少隂之㑹○刺一寸灸五壯一云刺五分¶
<pb:KR3e0085_WYG_039-43a>¶
主治腹痛寒疝大便燥目赤痛從内眥始¶
¶
　　百證賦云兼橫骨寫五淋之乆積¶
¶
　　商曲　在石闗下一寸去中行五分○衝脈足少隂之¶
㑹○刺一寸灸五壯一云刺五分¶
¶
　　主治腹中切痛積聚不嗜食目赤痛内眥始¶
¶
　　石闗　在隂都下一寸去中行五分○衝脈足少隂之¶
㑹○刺一寸灸三壯一云刺五分¶
¶
　　主治噦噫嘔逆脊强腹痛氣淋小便不利大便燥閉¶
<pb:KR3e0085_WYG_039-43b>¶
目赤痛婦人無子或藏有惡血上衝腹痛不可忍¶
¶
　　神農經云治積氣疼痛可灸七壯孕婦禁灸¶
¶
　　千金云治噦噫嘔逆灸百壯¶
¶
　　百證賦云兼隂交無子可搜¶
¶
　　隂都(一名食宫)　在通谷下一寸夾中脘相去五分○衝脈¶
足少隂之㑹○刺三分灸三壯甲乙經曰刺一寸千¶
金云灸隨年壯¶
¶
　　主治心煩滿恍惚氣逆腸鳴肺脹氣搶嘔沫大便難¶
<pb:KR3e0085_WYG_039-44a>¶
脅下熱痛目痛寒熱痎瘧婦人無子藏有惡血腹¶
絞痛¶
¶
　　通谷　在幽門下一寸陷中夾上脘相去五分○衝脈¶
足少隂之㑹○刺五分灸五壯¶
¶
　　主治口喎暴瘖積聚痃癖胸滿食不化膈結嘔吐目¶
赤痛不明清涕項似拔不可回顧¶
¶
　　幽門(一名上門)　夾巨闗兩旁各五分陷者中○衝脈足少¶
隂之㑹○刺五分灸五壯¶
¶
<pb:KR3e0085_WYG_039-44b>¶
　　主治胸中引痛心下煩悶逆氣裏急支滿不嗜食數¶
欬乾噦嘔吐涎沬健忘洩痢膿血少腹脹滿女子¶
心痛逆氣善吐食不下¶
¶
　　神農經云治心下痞脹飲食不化積聚疼痛可灸十¶
四壯孕婦不可灸¶
¶
　　百證賦云兼玉堂能開徹煩心嘔噦¶
¶
　　步廊　在神封下一寸六分陷中去中行二寸夾中庭¶
仰而取之○刺三分灸五壯¶
¶
<pb:KR3e0085_WYG_039-45a>¶
　　主治胸脅滿痛鼻塞少氣欬逆不得息嘔吐不食臂¶
不得舉¶
¶
　　神封　在靈墟下一寸六分去中行二寸仰而取之○¶
刺三分灸五壯¶
¶
　　主治胸脅滿痛欬逆不得息嘔吐不食乳癰洒淅惡¶
寒¶
¶
　　靈墟　在神藏下一寸六分去中行二寸陷中仰而取¶
之○刺三分灸五壯¶
¶
<pb:KR3e0085_WYG_039-45b>¶
　　主治同神封¶
¶
　　神藏　在彧中下一寸六分陷中去中行二寸仰而取¶
之○刺三分灸五壯¶
¶
　　主治同上¶
¶
　　百證賦云兼璇璣治胸滿項强已試¶
¶
　　彧中　在俞府下一寸六分陷中去中行二寸仰而取¶
之○刺四分灸五壯¶
¶
　　主治欬逆不得喘息胸脅支滿多唾嘔吐不食¶
¶
<pb:KR3e0085_WYG_039-46a>¶
　　神農經云治氣喘痰壅可灸十四壯¶
¶
　　一傳治欬𠻳哮病唾血¶
¶
　　俞府　在巨骨下夾璇璣旁二寸陷中仰而取之○刺¶
三分灸五壯¶
¶
　　主治欬逆上氣嘔吐不食中痛¶
¶
　　一云熱𠻳寫之冷𠻳補之¶
¶
　　玉龍賦云兼乳根能治氣𠻳痰哮¶
¶
　　手厥隂心包絡經穴¶
¶
<pb:KR3e0085_WYG_039-46b>¶
　　心包絡經穴歌¶
¶
　　心包九穴天池近天泉曲澤郄門認間使内闗踰大¶
陵勞宫中衝中指盡¶
¶
　　天池(一名天㑹)　在乳後一寸腋下三寸著脇直腋撅肋間¶
氣府論註曰在乳後同身寸之二寸○手厥隂足少¶
陽之㑹○刺三分灸三壯¶
¶
　　主治目䀮䀮不明頭痛胸脇煩滿欬逆臂腋腫痛四¶
肢不舉上氣寒熱瘧熱病汗不出¶
¶
<pb:KR3e0085_WYG_039-47a>¶
　　千金云治頸漏瘰癧灸百壯¶
¶
　　百證賦云兼委陽穴腋腫鍼而速散¶
¶
　　天泉(一名天濕)　在曲腋下去肩臂二寸舉臂取之○刺六¶
分灸三壯一曰刺二分¶
¶
　　主治惡風寒胸脅痛支滿欬逆膺背胛臂間痛¶
¶
　　曲澤　在肘内亷橫文陷中筋内側動脈屈肘得之¶
手厥隂所入為谷○刺三分留七呼灸三壯¶
¶
　　主治心痛善驚身熱煩渴臂肘搖動掣痛不可伸傷¶
<pb:KR3e0085_WYG_039-47b>¶
寒嘔吐氣逆¶
¶
　　百證賦云兼少商治血虚口渴¶
¶
　　郄門　在掌後去腕五寸○手厥隂郄○刺三分灸五¶
壯¶
¶
　　主治嘔血衂血心痛嘔噦驚恐神氣不足乆痔¶
¶
　　間使　在掌後三寸兩筋間陷中○手厥隂所行為經¶
刺三分留七呼灸五壯¶
¶
　　主治傷寒結胸心懸如饑嘔沬少氣中風氣塞昏危¶
<pb:KR3e0085_WYG_039-48a>¶
不語卒狂胸中澹澹惡風寒霍亂乾嘔腋腫肘攣¶
卒心痛多驚咽中如鯁婦人月水不調小兒客忤¶
乆瘧可灸鬼邪隨年壯¶
¶
　　千金云乾嘔不止所食即吐不停灸三十壯若四肢¶
脈絶不至者灸之便通此法能起死人○又治卒¶
死灸百息○又十三鬼穴云此名鬼路鍼百邪癲¶
狂當在第九次下鍼¶
¶
　　神農經云治脾寒寒熱徃來渾身瘡疥灸七壯¶
¶
<pb:KR3e0085_WYG_039-48b>¶
　　太乙歌云兼風池環跳治瘧疾○又兼氣海中極三¶
里刺小腹便澼¶
¶
　　玉龍賦云治痎瘧¶
¶
　　百證賦云兼天鼎治失音休遲¶
¶
　　靈光賦云兼水溝治邪癲¶
¶
　　捷徑云治熱病頻噦¶
¶
　　内闗　在掌後去腕二寸兩筋間與外闗相對○手厥¶
隂絡别走手少陽○刺五分灸五壯¶
¶
<pb:KR3e0085_WYG_039-49a>¶
　　主治中風失志實則心暴痛虚則心煩惕惕面熱目¶
昏支滿肘攣乆瘧不已胸滿腸痛實則寫之生瘡¶
灸之¶
¶
　　神農經云治心疼腹脹腹内諸疾可灸七壯¶
¶
　　玉龍賦云合照海能醫腹疾之塊¶
¶
　　席𢎞賦云兼公孫治肚痛¶
¶
　　攔江賦云治傷寒太隂經四日者先用照海公孫後¶
用内闗施治¶
¶
<pb:KR3e0085_WYG_039-49b>¶
　　百證賦云兼建里掃盡胸中之苦悶¶
¶
　　標幽賦云胸滿腹痛刺内闗¶
¶
　　捷法云治胸滿胃脘不快傷寒中焦痞滿兩脅刺痛¶
嘔吐不已脾胃氣虚心腹脹滿脇肋下疼心腹刺¶
痛痞塊食癥不散人漸羸痩血塊氣瘕藏府虚寒¶
風壅氣滯大腸虚冷脱肛不收大便艱難用力脫¶
肛藏毒腫痛便血不止五痔五癎口吐涎沬心性¶
呆癡心驚發狂悲泣不已不識親疎健忘錯亂言¶
<pb:KR3e0085_WYG_039-50a>¶
語不記或歌或笑神思不安中風不省人事心虚¶
膽寒四體戰掉○已上諸證先以内闗主治後隨¶
證加各穴治之¶
¶
　　大陵　在掌後骨下橫文中兩筋間陷中○手厥隂所¶
注為腧即原也○刺三分留七呼灸三壯¶
¶
　　主治熱病汗不出舌本痛喘欬嘔血心懸如饑善笑¶
不休頭痛氣短胸脇痛驚恐悲泣嘔逆喉痺口乾¶
目赤肘臂攣痛小便如血¶
¶
<pb:KR3e0085_WYG_039-50b>¶
　　神農經云治胸中疼痛胸前瘡疥可灸三壯¶
¶
　　千金云吐血嘔逆灸五十壯○又云凡卒患腰腫附¶
骨癰疽節腫逰風熱毒此等疾但初覺有異即急¶
灸之後手掌後第一橫文後兩筋間灸五壯立愈¶
患左灸右患右灸左當中者兩手俱灸○又十三¶
鬼穴云此為鬼心治百邪癲狂在第四次下鍼¶
¶
　　玉龍賦云兼勞宫療心悶瘡痍○又云合人中頻寫¶
全去口氣○又云合外闗支溝治肚疼秘結¶
¶
<pb:KR3e0085_WYG_039-51a>¶
　　勞宫(一名五里一名掌中)　在掌中央動脈屈無名指取之○手¶
厥隂所溜為滎○刺二分灸三壯¶
¶
　　主治中風悲笑不休熱病汗不出脇痛不可轉側吐¶
衂噫逆煩渴食不下胸脅支滿口中腥氣黄疸手¶
痺大小便血熱痔¶
¶
　　千金云心中懊憹痛刺入五分補之¶
¶
　　玉龍賦云兼大陵療心悶瘡痍¶
¶
　　靈光賦云治勞倦¶
¶
<pb:KR3e0085_WYG_039-51b>¶
　　百證賦云兼後谿可治三消黃疸¶
¶
　　通𤣥賦云能退胃翻心痛¶
¶
　　捷徑云治憂噎¶
¶
　　一傳癲狂灸此效¶
¶
　　中衝　在手中指端去爪甲如韭葉陷中○手厥隂所¶
出為井○刺一分留三呼灸一壯¶
¶
　　主治熱病汗不出頭痛如破身熱如火心痛煩滿舌¶
强痛中風不省人事¶
¶
<pb:KR3e0085_WYG_039-52a>¶
　　神農經云治小兒夜啼多哭灸一壯炷如小麥¶
¶
　　百證賦云兼廉泉堪攻舌下腫痛¶
¶
　　一云主神氣不足失志¶
¶
　　乾坤生意云此為十井穴凡初中風暴仆昏沈痰涎¶
壅盛不省人事牙闗𦂳閉藥水不入急以三稜鍼¶
刺少商商陽中衝闗衝少衝少澤使血氣流通乃¶
起死回生急救之妙訣¶
¶
　　手少陽三焦經穴¶
¶
<pb:KR3e0085_WYG_039-52b>¶
　　三焦經穴歌¶
¶
　　手少陽三焦所從二十二穴起闗衝向液門中渚陽¶
池歴外闗支溝㑹宗三陽絡入於四瀆注天井清冷¶
淵中消濼臑㑹肩髎同天髎天牖經翳風瘈脈顱息¶
角孫入耳門和髎絲竹空¶
¶
　　闗衝　在手名指外側端去爪甲角如韭葉○手少陽¶
所出為井○刺一分留三呼灸三壯¶
¶
　　主治頭痛口乾喉痺霍亂胸中氣噎不食肘臂痛不¶
<pb:KR3e0085_WYG_039-53a>¶
能舉目昏昏○一云主三焦邪熱口渴脣焦口氣¶
宜寫此出血¶
¶
　　玉龍賦云壅熱盛於三焦闗衝最宜¶
¶
　　百證賦云兼啞門治舌緩不語¶
¶
　　捷徑云治熱病煩心滿悶汗不出掌中大熱如火舌¶
本痛口乾消燥乆熱不去¶
¶
　　乾坤生意云此為十井穴凡初中風暴仆昏沈痰涎¶
壅盛不省人事牙闗𦂳閉藥水不下急以三稜鍼¶
<pb:KR3e0085_WYG_039-53b>¶
刺少商商陽中衝少衝闗衝少澤使血氣流通乃¶
起死回生急救之妙穴¶
¶
　　液門　在手小指次指間陷者中○手少陽所溜為滎¶
¶
　　刺二分留二呼灸三壯¶
¶
　　主治驚悸忘言寒厥臂痛不得上下痎瘧寒熱頭痛¶
目眩赤澁泣出耳暴聾咽外腫牙齦痛若手臂紅¶
腫痛楚寫之出血為妙¶
¶
　　千金云治耳聾不得眠刺入三分補之¶
¶
<pb:KR3e0085_WYG_039-54a>¶
　　玉龍賦云兼中渚治手臂紅腫¶
¶
　　百證賦云兼魚際能療喉痛¶
¶
　　中渚　在手名指本節後間陷中把拳取之○手少陽¶
所注為腧○刺二分留三呼灸三壯¶
¶
　　主治熱病汗不出臂指痛不得屈伸頭痛目眩生翳¶
不明耳聾咽腫乆瘧手臂紅腫寫之出血灸五壯¶
¶
　　太乙歌云刺乆患腰疼背痛¶
¶
　　玉龍賦云兼液門治手臂紅腫¶
¶
<pb:KR3e0085_WYG_039-54b>¶
　　席𢎞賦云治乆患傷寒肩背痛¶
¶
　　通𤣥賦云脊心後痛鍼此立愈¶
¶
　　靈光賦云五指不便取中渚¶
¶
　　陽池(一名别陽)　在手表腕上陷者中自本節後骨直對腕¶
中○手少陽所過為原○刺二分留六呼灸三壯銅¶
人經曰不可灸¶
¶
　　主治消渴口乾煩悶寒熱瘧或因折傷手腕捉物不¶
得臂不能舉¶
¶
<pb:KR3e0085_WYG_039-55a>¶
　　千金云消渴口乾灸五十壯¶
¶
　　神農經云治手腕疼無力不能工舉至頭可灸七壯¶
¶
　　外闗　在腕後二寸兩筋間陷中○手少陽絡别走心¶
主○刺三分留七呼灸三壯¶
¶
　　主治耳聾渾焞無聞肘臂五指痛不能握若脇肋痛¶
者寫之¶
¶
　　神農經云治肘臂不得屈伸五指盡疼不能握物可¶
灸七壯¶
¶
<pb:KR3e0085_WYG_039-55b>¶
　　玉龍賦云兼大陵支溝治肚痛秘結¶
¶
　　捷徑云治臂膊紅腫支節疼痛足内踝骨紅腫痛手¶
足指節痛不能屈伸五藏六府結熱吐血妄行不¶
已鼻衂不止吐血昏暈不省人事虚損氣逆陽乘¶
於隂則血熱妄行隂乘於陽則血寒亦吐名心肺¶
二經嘔血舌强難言及生白胎重舌腫脹熱極口¶
内生瘡舌吐不收舌縮不能言脣吻破裂血出乾¶
痛頭生瘰癧結核遶頸連胸耳根頸項腫痛不消¶
<pb:KR3e0085_WYG_039-56a>¶
目生翳膜隠澁難開風沿爛眩迎風流淚目風腫¶
痛努肉攀睛暴赤腫痛○已上諸證先以外闗主¶
治後隨證分穴治之¶
¶
　　支溝(一名飛虎)　在腕後三寸兩骨間陷中○手少陽所行¶
為經○刺二分留七呼灸七壯¶
¶
　　主治熱病汗不出肩臂痠重脇腋痛四肢不舉霍亂¶
嘔吐口噤暴瘖鬼擊卒心痛産後血暈不省人事¶
凡三焦相火熾盛及大便不通脇肋疼痛者俱宜¶
<pb:KR3e0085_WYG_039-56b>¶
寫之¶
¶
　　千金云治頸漏馬刀灸百壯¶
¶
　　玉龍賦云兼照海能通大便之秘○又云合外闗大¶
陵治肚疼秘結¶
¶
　　㑹宗　在腕後三寸空中一云空中一寸○手少陽郄¶
¶
　　刺二分灸三壯一曰禁刺¶
¶
　　主治五癎耳聾肌膚痛¶
¶
　　三陽絡(一名通間)　在臂上大交脈支溝上一寸○灸五壯¶
<pb:KR3e0085_WYG_039-57a>¶
禁刺¶
¶
　　主治暴瘖不能言耳聾齒齲嗜卧身不欲動¶
¶
　　四瀆　在肘前五寸外亷陷中○刺六分留七呼灸三¶
壯一曰刺三分¶
¶
　　主治暴氣耳聾下齒齲痛¶
¶
　　天井　在肘外大骨尖後肘上一寸兩筋間陷中屈肘¶
得之甄權云在曲肘後一寸乂手按膝頭取之○手¶
少陽所入為合○刺三分留七呼灸三壯甲乙經云¶
<pb:KR3e0085_WYG_039-57b>¶
刺一分¶
¶
　　主治欬𠻳上氣胸痛不得語唾膿不嗜食寒熱凄凄¶
不得卧驚悸悲傷瘈瘲癲疾五癎風痺頭頸肩背¶
痛耳聾目鋭眥痛頰腫肘臂痛不得捉物及寫一¶
切瘰癧瘡腫[病-丙+(穩-禾)]疹¶
¶
　　神農經云治欬𠻳上氣風痺肘疼可灸七壯¶
¶
　　清冷淵　在肘上二寸伸肘舉臂取之○刺三分灸三¶
壯¶
¶
<pb:KR3e0085_WYG_039-58a>¶
　　主治諸痺痛肩臂肘臑不能舉¶
¶
　　席𢎞賦云五般肘痛尋尺澤冷淵鍼後即收功¶
¶
　　消濼　在肩下臂外間腋斜肘分下行○刺五分灸五¶
壯一曰刺一分灸三壯¶
¶
　　主治風痺頸項强急腫痛寒熱頭痛肩背急¶
¶
　　一傳海南治牙疼灸此穴¶
¶
　　臑㑹(一名臑髎)　在臂前亷去肩端三寸宛宛中○手陽明¶
少陽二絡之㑹○刺五分灸五壯¶
¶
<pb:KR3e0085_WYG_039-58b>¶
　　主治肘臂氣腫痠痛無力不能舉頭癭氣瘤寒熱瘰¶
癧¶
¶
　　肩髎　在肩端臑上陷中斜舉臂取之○刺七分灸三¶
壯¶
¶
　　主治臂重肩痛不能舉¶
¶
　　天髎　在肩缺盆中上毖骨際陷者中(毖音秘)一曰直肩¶
井後一寸○手足少陽陽維三脈之㑹○刺八分灸¶
三壯¶
¶
<pb:KR3e0085_WYG_039-59a>¶
　　主治肩臂痠痛缺盆痛汗不出胸中煩滿頸項急寒¶
熱¶
¶
　　天牖　在頸大筋外缺盆上天容後天柱前完骨下髪¶
際中上夾耳後一寸○刺一分留七呼不宜補亦不¶
宜灸灸即令人面腫資生經云灸一壯甲乙經云灸¶
三壯¶
¶
　　主治暴聾不聰氣目不明夜夢顛倒面無顔色頭風¶
面腫項强○一曰若治面腫眼合先取譩譆後鍼¶
<pb:KR3e0085_WYG_039-59b>¶
天牖風池其病即瘥若不先鍼譩譆其病難愈¶
¶
　　翳風　在耳後尖角陷中按之引耳中○手足少陽之¶
㑹○刺三分灸七壯¶
¶
　　主治耳聾口眼喎斜口噤不開脱頷腫頰牙車急痛¶
暴瘖不能言○一云耳紅腫痛寫之耳虚鳴補之¶
補多寫少¶
¶
　　百證賦云兼聽㑹治耳聾氣閉¶
¶
　　瘈脈(一名資脈)　在耳本後雞足青絡脈中○刺一分灸三¶
<pb:KR3e0085_WYG_039-60a>¶
壯銅人云刺出血如豆汁不宜多出一云禁灸¶
主治頭風耳鳴小兒驚癎瘈瘲嘔吐瀉痢無時驚恐¶
目澁眵膏¶
¶
　　顱息　在耳後間青絡脈中○刺一分灸七壯甲乙經¶
曰灸三壯一曰禁刺出血多則殺人¶
¶
　　主治耳鳴喘息小兒嘔吐瘈瘲驚恐發癎身熱頭痛¶
不得卧聤耳腫流膿汁¶
¶
　　百證賦云痓病非顱息不愈¶
¶
<pb:KR3e0085_WYG_039-60b>¶
　　角孫　在耳廓中間上髪際下開口有空○手太陽手¶
足少陽三脈之㑹(甲乙經手太陽作手陽明)寒熱病篇曰足太陽¶
有入頄徧齒者名曰角孫則足太陽脈亦㑹於此¶
刺三分灸三壯¶
¶
　　主治目生翳齒齦腫不能嚼脣吻燥頸項强¶
¶
　　一云堪治耳齒之病¶
¶
　　耳門　在耳前起肉當耳缺處陷中○刺三分留三呼¶
灸三壯一云禁灸¶
¶
<pb:KR3e0085_WYG_039-61a>¶
　　主治耳聾聤耳膿汁耳生瘡齒齲脣吻强¶
¶
　　席𢎞賦云但患傷寒兩耳聾耳門聴㑹疾如風¶
百證賦云兼絲竹空能住牙疼於頃刻¶
¶
　　天星秘訣云耳鳴腰痛先五㑹後此穴及三里¶
¶
　　和髎　耳前兌髪下橫動脈○手足少陽手太陽三脈¶
之㑹○刺三分灸三壯一曰灸之目盲¶
¶
　　主治頭痛耳鳴牙車引急頸項腫口噼瘈瘲¶
¶
　　絲竹空(一名目髎)　在眉後陷中○甲乙經曰足少陽脈氣¶
<pb:KR3e0085_WYG_039-61b>¶
所發○刺三分留三呼禁灸灸之不幸令人目小及¶
盲¶
¶
　　主治頭痛目赤目眩視物䀮䀮拳毛倒睫風癎戴眼¶
發狂吐涎沫偏正頭風¶
¶
　　神農經云治頭風宜出血¶
¶
　　百證賦云兼耳門能治牙疼於頃刻¶
¶
　　通𤣥賦云治偏頭痛難忍¶
¶
　　一傳主眼赤痛鍼一分出血¶
<pb:KR3e0085_WYG_039-62a>¶
¶
¶
¶
¶
¶
¶
¶
¶
<pb:KR3e0085_WYG_039-62b>¶
¶
¶
¶
¶
¶
¶
¶
¶
　　類經圖翼卷七¶
¶
