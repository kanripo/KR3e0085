# -*- mode: mandoku-view -*-
#+TITLE: 類經
#+DATE: 2019-03-29 21:06:43.754693
#+PROPERTY: ID KR3e0085
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 31
<pb:KR3e0085_WYG_031-1a>¶
　　欽定四庫全書¶
¶
　　類經卷三十一　　　　　明　張介賔　撰¶
¶
　　㑹通類¶
¶
　　疾病(十二上)¶
¶
　　㑹通十二類惟疾病一類浩繁難悉今所採¶
者或摘其要或總其題觀者仍當於各類細¶
求之¶
¶
　　隂陽病(一)¶
¶
<pb:KR3e0085_WYG_031-1b>¶
　　○陽者天氣也主外隂者地氣也主内故陽道實隂道¶
虚故犯賊風虚邪者陽受之飲食不節起居不時者¶
隂受之陽受之則入六府隂受之則入五藏○陽受¶
風氣隂受濕氣○陽病者上行極而下隂病者下行¶
極而上(見疾病類十三)¶
¶
　　○天不足西北故西北方隂也而人右耳目不如左明¶
也地不滿東南故東南方陽也而人左手足不如右¶
強也○故俱感於邪其在上則右甚在下則左甚此¶
<pb:KR3e0085_WYG_031-2a>¶
天地隂陽所不能全也故邪居之(隂陽三)¶
¶
　　○帝曰法隂陽奈何岐伯曰陽勝則身熱腠理閉喘麤¶
為之俛仰汗不出而熱齒乾以煩寃腹滿死能冬不¶
能夏隂勝則身寒汗出身常清數慄而寒寒則厥厥¶
則腹滿死能夏不能冬此隂陽更勝之變病之形能¶
也○帝曰調此二者奈何岐伯曰能知七損八益則¶
二者可調不知用此則蚤衰之節也年四十而隂氣¶
自半也起居衰矣五十體重耳目不聰明矣年六十¶
<pb:KR3e0085_WYG_031-2b>¶
隂痿氣太衰九竅不利下虚上實涕泣俱出矣(隂陽二)¶
¶
　　○病在陽者命曰風病在隂者命曰痺隂陽俱病命曰¶
風痺病有形而不痛者陽之類也無形而痛者隂之¶
類也無形而痛者其陽完而隂傷之也急治其隂無¶
攻其陽有形而不痛者其隂完而陽傷之也急治其¶
陽無攻其隂隂陽俱動乍有形乍無形加以煩心命¶
曰隂勝其陽此為不表不裏其形不乆(鍼刺三十一)¶
¶
　　○隂病發於骨陽病發於血隂病發於肉陽病發於冬¶
<pb:KR3e0085_WYG_031-3a>¶
隂病發於夏是謂五發○邪入於陽則狂邪入於隂¶
則痺摶陽則為巔疾摶隂則為瘖陽入之隂則静隂¶
出之陽則怒是謂五亂(疾病二十五)¶
¶
　　○陽虚則外寒隂虚則内熱陽盛則外熱隂盛則内寒¶
(疾病二十)¶
¶
　　○陽幷於隂則隂實而陽虚○陽盛則外熱隂虚則内¶
熱(疾病四十八)¶
¶
　　○清陽出上竅濁隂出下竅清陽發腠理濁隂走五藏¶
<pb:KR3e0085_WYG_031-3b>¶
清陽實四肢濁隂歸六府(隂陽一)¶
¶
　　○邪之生於陽者得之風雨寒暑生於隂者得之飲食¶
居處隂陽喜怒(疾病十九)¶
¶
　　○陽氣者煩勞則張○陽氣者精則養神柔則養筋開¶
闔不得寒氣從之乃生大僂(疾病五)¶
¶
　　○隂氣者静則神藏躁則消亡飲食自倍腸胃乃傷(疾病¶
六十七)¶
¶
　　○隂勝則陽病陽勝則隂病陽勝則熱隂勝則寒(隂陽一)¶
¶
<pb:KR3e0085_WYG_031-4a>¶
　　○重隂必陽重陽必隂(隂陽一○脈色三十三)¶
¶
　　○别於陽者知病從來别於隂者知死生之期(藏象二十四○¶
脈色二十六)¶
¶
　　○隂氣太盛則陽氣不能榮也故曰關陽氣太盛則隂¶
氣弗能榮也故曰格隂陽俱盛不得相榮故曰關格¶
(經絡二十二)¶
¶
　　○隂陽不相應病名曰關格(脈色二十二)¶
¶
　　○麤大者隂不足陽有餘為熱中也○諸浮不躁者皆¶
<pb:KR3e0085_WYG_031-4b>¶
在陽則為熱其有躁者在手諸細而沈者皆在隂則¶
為骨痛其有静者在足○陽氣有餘為身熱無汗隂¶
氣有餘為多汗身寒隂陽有餘則無汗而寒(脈色二十一)¶
隂氣少而陽氣勝故熱而煩滿也○陽氣少隂氣多¶
故身寒如從水中出○四攴者陽也兩陽相得而隂¶
氣虚少少水不能㓕盛火而陽獨治獨治者不能生¶
長也(疾病四十五)¶
¶
　　○隂陽如一者病難治(鍼刺二十三)¶
¶
<pb:KR3e0085_WYG_031-5a>¶
　　○隂氣在下陽氣在上諸陽氣浮無所依從故嘔欬上¶
氣喘也(疾病十一)¶
¶
　　○隂虚者陽必凑之故少氣時熱而汗出也(疾病三十一)¶
¶
　　○隂陽虚腸辟死陽加於隂謂之汗隂虚陽摶謂之崩¶
(脈色二十九)¶
¶
　　○陽急則反折隂急則俛不伸(疾病六十九)¶
¶
　　○病痛者隂也痛而以手按之不得者隂也深刺之病¶
在上者陽也病在下者隂也癢者陽也淺刺之(鍼刺五十¶
<pb:KR3e0085_WYG_031-5b>¶
三)¶
¶
　　○剛與剛陽氣破散隂氣乃消亡○死隂之屬不過三¶
日而死生陽之屬不過四日而已○結陽者腫四攴¶
結隂者便血一升(疾病六)¶
¶
　　○隂虚則無氣無氣則死矣(藏象九)¶
¶
　　○陽重脱者易狂隂陽皆脱者暴死不知人也(藏象三十)¶
¶
　　○陽氣有餘隂氣不足則熱中善饑陽氣不足隂氣有¶
餘則寒中腸鳴腹痛(鍼刺二十五)¶
¶
<pb:KR3e0085_WYG_031-6a>¶
　　經絡藏府病(二)¶
¶
　　○天之邪氣感則害人五藏水穀之寒熱感則害人六¶
府地之濕氣感則害人皮肉筋脈(見論治類八)¶
¶
　　○百病之始生也必先於皮毛邪中之則腠理開開則¶
入客於絡脈留而不去傳入於經留而不去傳入於¶
府廩於腸胃邪之始入於皮也泝然起毫毛開腠理¶
其入於絡也則絡脈盛色變其入客於經也則感虛¶
乃陷下其留於筋骨之間寒多則筋攣骨痛熱多則¶
<pb:KR3e0085_WYG_031-6b>¶
筋弛骨消肉爍㬷破毛直而敗○邪客於皮則腠理¶
開開則邪入客於絡脈絡脈滿則注於經脈經脈滿¶
則入舎於府藏也(經絡三十一)¶
¶
　　○邪之客於形也必先舎於皮毛留而不去入舎於孫¶
脈留而不去入舎於絡脈留而不去入舎於經脈内¶
連五藏散於腸胃隂陽俱感五藏乃傷此邪之從皮¶
毛而入極於五藏之次也(鍼刺三十)¶
¶
　　○風雨之傷人也先客於皮膚傳入於孫脈孫脈滿則¶
<pb:KR3e0085_WYG_031-7a>¶
傳入於絡脈絡脈滿則輸於大經脈○寒濕之中人¶
也皮膚不收肌肉堅𦂳(疾病十九)¶
¶
　　○天地温和則經水安静天寒地凍則經水凝泣天暑¶
地熱則經水沸溢卒風暴起則經水波涌而隴起夫¶
邪之入於脈也寒則血凝泣暑則氣淖澤虛邪因而¶
入客亦如經水之得風也經之動脈其至也亦時隴¶
起(鍼刺十四)¶
¶
　　○邪客於足少隂之絡令人卒心痛暴脹胷脇支滿○¶
<pb:KR3e0085_WYG_031-7b>¶
邪客於手少陽之絡令人喉痺舌卷口乾心煩臂外¶
亷手痛不及頭○邪客於足厥隂之絡令人卒疝暴¶
痛○邪客於足太陽之絡令人頭項肩痛○邪客於¶
手陽明之絡令人氣滿胷中喘息而支胠胷中熱○¶
邪客於掌臂之間不可得屈○邪客於足陽蹻之脈¶
令人目痛從内眥始○邪客於手陽明之絡令人耳¶
聾時不聞音○邪客於足陽明之絡令人鼽衂上齒¶
寒○邪客於足少陽之絡令人脇痛不得息欬而汗¶
<pb:KR3e0085_WYG_031-8a>¶
出○邪客於足少隂之絡令人嗌痛不可内食無故¶
善怒氣上走賁上○邪客於足太隂之絡令人腰痛¶
引少腹控䏚不可以仰息○邪客於足太陽之絡令¶
人拘攣背急引脇而痛○邪客於足少陽之絡令人¶
留於樞中痛髀不可舉○邪客於五藏之間其病也¶
脈引而痛時來時止○邪客於手足少隂太隂足陽¶
明之絡此五絡皆㑹於耳中上絡左角五絡俱竭令¶
人身脈皆動而形無知也其狀若尸或曰尸厥(鍼刺三十)¶
¶
<pb:KR3e0085_WYG_031-8b>¶
　　○邪在肺則病皮膚痛寒熱上氣喘汗出欬動肩背○¶
邪在肝則兩脇中痛寒中惡血在内行善掣節時脚¶
腫○邪在脾胃則病肌肉痛陽氣有餘隂氣不足則¶
熱中善饑陽氣不足隂氣有餘則寒中腸鳴腹痛隂¶
陽俱有餘若俱不足則有寒有熱○邪在腎則病骨¶
痛隂痺隂痺者按之而不得腹脹腰痛大便難肩背¶
頸項痛時眩○邪在心則病心痛善悲時眩仆(鍼刺二十¶
五)¶
¶
<pb:KR3e0085_WYG_031-9a>¶
　　○六府之病面熱者足陽明病魚絡血者手陽明病兩¶
跗之上脈竪陷者足陽明病此胃脈也○大腸病者¶
腸中切痛而鳴濯濯冬月重感於寒即泄當臍而痛¶
不能乆立與胃同候○胃病者腹䐜脹胃脘當心而¶
痛上支兩脇膈咽不通食飲不下○小腸病者小腹¶
痛腰脊控睾而痛時窘之後當耳前熱若寒甚若獨¶
肩上熱甚及手小指次指之間熱○三焦病者腹氣¶
滿小腹尤堅不得小便窘急溢則水留即為脹○膀¶
<pb:KR3e0085_WYG_031-9b>¶
胱病者小便偏腫而痛以手按之即欲小便而不得¶
肩上熱若脈陷及足小指外亷及脛踝後皆熱○膽¶
病者善太息口苦嘔宿汁心下澹澹恐人將捕之嗌¶
中吤吤然數唾(鍼刺二十四)¶
¶
　　○喜樂不節則傷藏藏傷則病起於隂也清濕襲虚則¶
病起於下風雨襲虚則病起於上○憂思傷心重寒¶
傷肺忿怒傷肝醉以入房汗出當風傷脾用力過度¶
若入房汗出浴則傷腎(疾病二)¶
¶
<pb:KR3e0085_WYG_031-10a>¶
　　○五藏受氣於其所生傳之於其所勝氣舎於其所生¶
死於其所不勝○五藏有病則各傳其所勝不治法¶
三月若六月若三日若六日傳五藏而當死是順傳¶
所勝之次故曰别於陽者知病從來别於隂者知死¶
生之期(藏象二十四)¶
¶
　　○風寒傷形憂恐忿怒傷氣氣傷藏乃病藏寒傷形乃¶
應形風傷筋脈筋脈乃應(鍼刺三十一)¶
¶
　　○風傷肝燥勝風○熱傷氣寒勝熱○濕傷肉風勝濕¶
<pb:KR3e0085_WYG_031-10b>¶
○熱傷皮毛寒勝熱○寒傷血燥勝寒(藏象六)¶
¶
　　○心為噫肺為欬肝為語脾為吞腎為欠為嚏胃為氣¶
逆為噦為恐大腸小腸為泄下焦溢為水膀胱不利¶
為癃不約為遺溺膽為怒(疾病二十五)¶
¶
　　○憂愁思慮即傷心○飲食勞倦即傷脾○又遇飲食¶
飽甚汗出於胃醉飽行房汗出於脾○乆坐濕地強¶
力入水即傷腎○恚怒氣逆上而不下即傷肝○又¶
遇疾走恐懼汗出於肝(運氣四十四○又疾病三略同)¶
¶
<pb:KR3e0085_WYG_031-11a>¶
　　○情傷五藏者病死有時○五藏主藏精者也不可傷¶
傷則失守而隂虛隂虚則無氣無氣則死矣(藏象九)¶
¶
　　○五藏六府之津液盡上滲於目心悲氣并則心系急¶
心系急則肺舉肺舉則液上溢故欬而泣出矣(疾病五十¶
八)¶
¶
　　○肺病者喘息鼻張肝病者眥青脾病者唇黄心病者¶
舌卷短顴赤腎病者顴與顔黑(脈色類三十一)¶
¶
　　○腹中常鳴氣上衝胷喘不能乆立邪在大腸也○小¶
<pb:KR3e0085_WYG_031-11b>¶
腹控睪引腰脊上衝心邪在小腸者連睪系屬於脊¶
貫肝肺絡心系氣盛則厥逆上衝腸胃燻肝散於肓¶
結於臍○善嘔嘔有苦長太息心中憺憺恐人將捕¶
之邪在膽逆在胃○飲食不下膈塞不通邪在胃脘¶
○小腹痛腫不得小便邪在三焦約(鍼刺四十七)¶
¶
　　○色起兩眉薄澤者病在皮唇色青黄赤白黑者病在¶
肌肉營氣濡然者病在血氣目色青黄赤白黑者病¶
在筋耳焦枯受塵垢病在骨(鍼刺二十六)¶
¶
<pb:KR3e0085_WYG_031-12a>¶
　　○脈口浮滑者病日進人迎沈而滑者病日損其脈口¶
滑以沈者病日進在内其人迎脈滑盛以浮者其病¶
日進在外○脈之浮沈及人迎與寸口氣小大等者¶
病難已病之在藏沈而大者易已小為逆病在府浮¶
而大者其病易已○人迎盛堅者傷於寒氣口盛堅¶
者傷於食(脈色三十二)¶
¶
　　○數則煩心○濇則心痛(脈色二十一)¶
¶
　　○營之生病也寒熱少氣血上下行衞之生病也氣痛¶
<pb:KR3e0085_WYG_031-12b>¶
時來時去怫愾賁響風寒客於腸胃之中寒痺之為¶
病也留而不去時痛而皮不仁(鍼刺三十二)¶
¶
　　○衞氣之留於腹中搐積不行苑藴不得常所使人肢¶
脇胃中滿喘呼逆息(鍼刺二十六)¶
¶
　　○審察衞氣為百病母(鍼刺二十九)¶
¶
　　○任脈為病男子内結七疝女子帶下瘕聚○衝脈為¶
病逆氣裏急○督脈為病脊強反折此生病從少腹¶
上衝心而痛不得前後為衝疝其女子不孕癃痔遺¶
<pb:KR3e0085_WYG_031-13a>¶
溺嗌乾(經絡二十七)¶
¶
　　○足陽明五藏六府之海也其脈大血多氣盛熱壯(經絡¶
三十三)¶
¶
　　○五藏不和則七竅不通六府不和則留結為癰(經絡二十¶
二)¶
¶
　　○心肺有病而鼻為之不利也(藏象十一)¶
¶
　　○皮膚薄而不澤肉不堅而淖澤則腸胃惡邪氣留止¶
大聚乃起(疾病七十六)¶
¶
<pb:KR3e0085_WYG_031-13b>¶
　　○穀入少而氣多者邪在胃及與肺也(疾病二十一)¶
¶
　　○經筋之病寒則反折筋急熱則筋弛縱不收隂痿不¶
用陽急則反折隂急則俛不伸(疾病類六十九)¶
¶
　　○氣上走賁上(鍼刺三十)¶
¶
　　○五藏所惡○五藏化液○五藏所藏○五藏所主(疾病¶
二十五)¶
¶
　　○肺布葉舉(疾病二十六)¶
¶
　　○女子右為逆左為從男子左為逆右為從(論治十四)¶
¶
<pb:KR3e0085_WYG_031-14a>¶
　　○男子發左女子發右(脈色二十四)¶
¶
　　○四時藏脈病有太過不及(脈色十)¶
¶
　　○診尺論疾(脈色十八)¶
¶
　　○五味之走各有所病(氣味三)¶
¶
　　○諸經根結病刺(經絡三十)¶
¶
　　○本藏二十五變之病(藏象二十八)¶
¶
　　○五藏異藏虛實異病(藏象十)¶
¶
　　○藏脈六變病刺不同(脈色十九)¶
¶
<pb:KR3e0085_WYG_031-14b>¶
　　○十五别絡虚實病刺(經絡五)¶
¶
¶
¶
¶
¶
¶
¶
<pb:KR3e0085_WYG_031-15a>¶
　　時氣病(三)¶
¶
　　○春傷於風邪氣留連乃為洞泄夏傷於暑秋為痎瘧¶
秋傷於濕上逆而欬發為痿厥冬傷於寒春必温病¶
四時之氣更傷五藏(見疾病類五)¶
¶
　　○冬傷於寒春必温病春傷於風夏生飱泄夏傷於暑¶
秋必痎瘧秋傷於濕冬生欬嗽(隂陽一○脈色三十三畧同)¶
¶
　　○春氣者病在頭夏氣者病在藏秋氣者病在肩背冬¶
氣者病在四支故春善病鼽衂仲夏善病胷脇長夏¶
<pb:KR3e0085_WYG_031-15b>¶
善病洞泄寒中秋善病風瘧冬善病痺厥故冬不按¶
蹻春不鼽衂春不病頸項仲夏不病胷脇長夏不病¶
洞泄寒中秋不病風瘧冬不病痺厥飱泄而汗出也¶
夫精者身之本也故藏於精者春不病温夏暑汗不¶
出者秋成風瘧此平人脈法也(疾病二十七)¶
¶
　　○春青風夏陽風秋凉風冬寒風黄色薄皮弱肉者不¶
勝春之虛風白色薄皮弱肉者不勝夏之虛風青色¶
薄皮弱肉者不勝秋之虚風赤色薄皮弱肉者不勝¶
<pb:KR3e0085_WYG_031-16a>¶
冬之虛風黑色皮薄而肉不堅色不一者長夏至而¶
有虛風者病矣(藏象二十一)¶
¶
　　○清氣大來燥之勝也風木受邪肝病生焉熱氣大來¶
火之勝也金燥受邪肺病生焉寒氣大來水之勝也¶
火熱受邪心病生焉濕氣大來土之勝也寒水受邪¶
腎病生焉風氣大來木之勝也土濕受邪脾病生焉¶
所謂感邪而生病也乘年之虚則邪甚也失時之和¶
亦邪甚也遇月之空亦邪甚也重感於邪則病危矣¶
<pb:KR3e0085_WYG_031-16b>¶
有勝之氣其必來復也(運氣三十一)¶
¶
　　○是故邪氣者常隨四時之氣血而入客也至其變化¶
不可為度(鍼刺十九)¶
¶
　　○五藏各以其時受病非其時各傳以與之人與天地¶
相參故五藏各以治時感於寒則受病微則為欬甚¶
則為泄為痛乘秋則肺先受邪乘春則肝先受之乘¶
夏則心先受之乘至隂則脾先受之乘冬則腎先受¶
之(疾病五十二)¶
¶
<pb:KR3e0085_WYG_031-17a>¶
　　○逆春氣則傷肝夏為寒變奉長者少逆夏氣則傷心¶
秋為痎瘧奉收者少逆秋氣則傷肺冬為飱泄奉藏¶
者少逆冬氣則傷腎春為痿厥奉生者少(攝生四)¶
¶
　　○逆春氣則少陽不生肝氣内變逆夏氣則太陽不長¶
心氣内洞逆秋氣則太隂不收肺氣焦滿逆冬氣則¶
少隂不藏腎氣獨沈(攝生六)¶
¶
　　○東方色青入通於肝其病發驚駭南方色赤入通於¶
心故病在五藏中央黄色入通於脾故病在舌本西¶
<pb:KR3e0085_WYG_031-17b>¶
方白色入通於肺故病在背北方黑色入通於腎故¶
病在谿(藏象四)¶
¶
　　○厥隂所至為裏急為支痛為緛戾為脇痛嘔泄○少¶
隂所至為瘍疹身熱為驚惑惡寒戰慄譫妄為悲妄¶
衂衊為語笑○太隂所至為積飲否隔為稸滿為中¶
滿霍亂吐下為重胕腫○少陽所至為嚏嘔為瘡瘍¶
為驚躁瞀昧暴病為喉痺耳鳴嘔涌為暴注瞤瘈暴¶
死○陽明所至為浮虚為尻隂股膝髀腨胻足病為¶
<pb:KR3e0085_WYG_031-18a>¶
脇痛皴揭為鼽嚏○太陽所至為屈伸不利為腰痛¶
為寢汗痙為流泄禁止○故風勝則動熱勝則腫燥¶
勝則乾寒勝則浮濕勝則濡泄甚則水閉胕腫隨氣¶
所在以言其變耳(運氣二十一)¶
¶
　　○氣之不襲是謂非常非常則變矣變至則病所勝則¶
微所不勝則甚因而重感於邪則死矣(運氣二)¶
¶
　　○氣相得則和不相得則病帝曰氣相得而病者何也¶
岐伯曰以下臨上不當位也(運氣四)¶
¶
<pb:KR3e0085_WYG_031-18b>¶
　　○中執法者其病速而危中行令者其病徐而持中貴¶
人者其病暴而死君位臣則順臣位君則逆逆則其¶
病近其害速順則其病逺其害微所謂二火也○太¶
過不及皆曰天符而變行有多少病形有微甚生死¶
有蚤晏耳(運氣類七)¶
¶
　　○太過者暴不及者徐暴者為病甚徐者為病持(運氣二十¶
三)¶
¶
　　○月滿則海水西盛人血氣積雖遇賊風其入淺不深¶
<pb:KR3e0085_WYG_031-19a>¶
至其月郭空則海水東盛人氣血虚遇賊風則其入¶
深○三虚者乘年之衰逄月之空失時之和因為賊¶
風所傷是謂三虚三實者逢年之盛遇月之滿得時¶
之和雖有賊風邪氣不能危之也(運氣三十六)¶
¶
¶
¶
¶
<pb:KR3e0085_WYG_031-19b>¶
¶
¶
¶
¶
¶
¶
¶
¶
<pb:KR3e0085_WYG_031-20a>¶
　　虚實病(四)¶
¶
　　○邪之所湊其氣必虚隂虚者陽必湊之(見疾病類三十一)¶
¶
　　○氣之所并為血虚血之所并為氣虚○故氣并則無¶
血血并則無氣(疾病十九)¶
¶
　　○肝氣虚則恐實則怒脾氣虚則四支不用五藏不安¶
實則腹脹經溲不利心氣虚則悲實則笑不休肺氣¶
虚則鼻塞不利少氣實則喘喝胷盈仰息腎氣虚則¶
厥實則脹(藏象十)¶
¶
<pb:KR3e0085_WYG_031-20b>¶
　　○手太隂實則手鋭掌熱虚則欠㰦小便遺數○手少¶
隂實則支膈虚則不能言○手心主實則心痛虚則¶
為頭強○手太陽實則節弛肘廢虚則生肬小者如¶
指痂疥○手陽明實則齲聾虚則齒寒痺隔○手少¶
陽實則肘攣虚則不收○足太陽實則鼽窒頭臂痛¶
虚則鼽衂○足少陽實則厥虚則痿躄坐不能起○¶
足陽明實則狂癲虚則足不收脛枯○足太隂實則¶
腸中切痛虚則鼔脹○足少隂實則閉癃虚則腰痛¶
<pb:KR3e0085_WYG_031-21a>¶
○足厥隂實則挺長虚則暴癢○任脉實則腹皮痛¶
虛則癢搔○督脉實則脊強虛則頭重髙搖之○脾¶
之大絡實則身盡痛虚則百節盡皆縱(經絡五)¶
¶
　　○五藏主藏精者也不可傷傷則失守而隂虚隂虚則¶
無氣無氣則死矣(藏象九)¶
¶
　　○勇者氣行則已怯者則著而為病(疾病五十三)¶
¶
　　○實者氣入也虛者氣出也(疾病二十一)¶
¶
　　○邪之所在皆為不足故上氣不足腦為之不滿耳為¶
<pb:KR3e0085_WYG_031-21b>¶
之苦鳴頭為之苦傾目為之苦眩中氣不足溲便為¶
之變腸為之苦鳴下氣不足則乃為痿厥心悗(疾病七十¶
九)¶
¶
　　○營氣虚則不仁衞氣虚則不用營衞俱虚則不仁且¶
不用肉如故也人身與志不相有曰死(疾病四十四)¶
¶
　　○氣海有餘者氣滿胷中悗息靣赤氣海不足則氣少¶
不足以言○血海有餘則常想其身大怫然不知其¶
所病血海不足亦常想其身小狹然不知其所病○¶
<pb:KR3e0085_WYG_031-22a>¶
水穀之海有餘則腹滿水穀之海不足則饑不受穀¶
食○髓海有餘則輕勁多力自過其度髓海不足則¶
腦轉耳鳴脛痠眩冐目無所見懈怠安臥(經絡三十二)¶
¶
　　○下虚則厥下盛則熱上虚則眩上盛則熱痛(經絡十二)¶
¶
　　○三焦者太陽之别也並太陽之正入絡膀胱約下焦¶
實則閉癃虚則遺溺(經絡十六)¶
¶
　　○寒則真氣去去則虚虚則寒摶於皮膚之間(疾病四)¶
¶
　　○隂氣盛陽氣虚故為振寒○胃不實則諸脈虚諸脈¶
<pb:KR3e0085_WYG_031-22b>¶
虚則筋脈懈惰則行隂用力氣不能復故為嚲(疾病七十¶
九)¶
¶
　　○肝虚腎虚脾虚皆令人體重煩寃○怯然少氣者是¶
水道不行形氣消索也(疾病九)¶
¶
　　○髓液皆减而下下過度則虚虚故腰背痛而脛痠(疾病¶
五十八)¶
¶
　　○内奪而厥則為瘖俳此腎虚也(疾病十一)¶
¶
　　○八正之虚邪而避之勿犯也以身之虚而逄天之虚¶
<pb:KR3e0085_WYG_031-23a>¶
兩虚相感其氣至骨入則傷五藏工候救之弗能傷¶
也故曰天忌不可不知也○虚邪者八正之虚邪氣¶
也正邪者身形若用力汗出腠理開逄虚風其中人¶
也微(鍼刺十三)¶
¶
　　○三虚者其死暴疾也得三實者邪不能傷人也○乘¶
年之衰逄月之空失時之和因為賊風所傷是謂三¶
虛○帝曰願聞三實少師曰逄年之盛遇月之滿得¶
時之和雖有賊風邪氣不能危之也(運氣三十六)¶
¶
<pb:KR3e0085_WYG_031-23b>¶
　　○精氣津液血脈脱者之病(藏象二十五)¶
¶
　　○五有餘二不足者死不治(疾病三十六)¶
¶
　　○人神失守邪鬼外干(運氣四十三)¶
¶
　　○形肉已奪是一奪也大奪血之後是二奪也大汗出¶
之後是三奪也大泄之後是四奪也新産及大血之¶
後是五奪也此皆不可寫(鍼刺五十八)¶
¶
¶
<pb:KR3e0085_WYG_031-24a>¶
　　氣血津液病(五)¶
¶
　　○清氣在隂濁氣在陽營氣順脈衞氣逆行清濁相干¶
亂於胷中是為大悗故氣亂於心則煩心宻嘿俛首¶
静伏亂於肺則俛仰喘喝接手以呼亂於腸胃則為¶
霍亂亂於臂脛則為四厥亂於頭則為厥逆頭重眩¶
仆(見鍼刺類二十七)¶
¶
　　○寒氣生濁熱氣生清清氣在下則生飱泄濁氣在上¶
則生䐜脹○壯火之氣衰少火之氣壯壯火食氣氣¶
<pb:KR3e0085_WYG_031-24b>¶
食少火壯火散氣少火生氣(隂陽一)¶
¶
　　○足陽明其病氣逆則喉痺瘁瘖○足太隂厥氣上逆¶
則霍亂○足少隂其病氣逆則煩悶○足厥隂其病¶
氣逆則睪腫卒疝(經絡五)¶
¶
　　○長則氣治短則氣病上盛則氣髙下盛則氣脹代則¶
氣衰細則氣少○數動一代者病在陽之脈也洩及¶
便膿血(脈色二十一)¶
¶
　　○大驚卒恐則血氣分離(疾病七十九)¶
¶
<pb:KR3e0085_WYG_031-25a>¶
　　○五氣入鼻藏於心肺心肺有病而鼻為之不利也(藏象¶
十一)¶
¶
　　○乳之下其動應衣宗氣泄也(脈色十一)¶
¶
　　○一呼脈一動一吸脈一動曰少氣(脈色三)¶
¶
　　○脈小者尺之皮膚亦减而少氣(脈色十七)¶
¶
　　○因於氣為腫四維相代陽氣乃竭(疾病五)¶
¶
　　○一陽發病少氣(疾病六)¶
¶
　　○言而微終日乃復言者此奪氣也(疾病九十一)¶
¶
<pb:KR3e0085_WYG_031-25b>¶
　　○精脱者耳聾氣脱者目不明津脱者腠理開汗大泄¶
液脱者骨屬屈伸不利色天腦髓消脛痠耳數鳴血¶
脫者色白天然不澤(藏象二十五)¶
¶
　　○衝脈為病逆氣裏急(經絡二十七)¶
¶
　　○怒則氣逆甚則嘔血(疾病二十六)¶
¶
　　○穀入多而氣少者得之有所脱血○脈小血多者飲¶
中熱也脈大血少者脈有風氣水漿不入也(疾病二十一)¶
¶
　　○少隂所謂欬則有血者陽脈傷也陽氣未盛於上而¶
<pb:KR3e0085_WYG_031-26a>¶
脈滿滿則欬故血見於鼻也(疾病十一)¶
¶
　　○脾移熱於肝則為驚衂(疾病四十六)¶
¶
　　○肺脈搏堅而長當病唾血○肝脈若搏因血在脇下¶
令人喘逆○脾脈搏堅而長其色黄當病少氣○腎¶
脈耎而散者當病少血(脈色二十)¶
¶
　　○臂多青脈曰脫血○安臥脈盛謂之脫血(脈色十六)¶
¶
　　○結隂者便血一升再結二升三結三升(疾病六)¶
¶
　　○悲哀太甚則胞絡絶胞絡絶則陽氣内動發則心下¶
<pb:KR3e0085_WYG_031-26b>¶
崩數溲血也(疾病七十一)¶
¶
　　○陽絡傷則血外溢血外溢則衂血隂絡傷則血内溢¶
血内溢則後血(疾病二)¶
¶
　　○血泄者脈急血無所行也(疾病九)¶
¶
　　○孫絡外溢則經有留血(疾病十八)¶
¶
　　○心脈微濇為血溢○肺脈微急為肺寒熱怠惰欬唾¶
血○肺脈微滑為上下出血濇甚為嘔血○腎脈微¶
濇為不月(脈色十九)¶
¶
<pb:KR3e0085_WYG_031-27a>¶
　　○血氣者喜温而惡寒寒則泣不能流温則消而去之¶
(疾病十九)¶
¶
　　○隂虚陽搏謂之崩(脈色二十九)¶
¶
　　○白血出者死(運氣三十陽明司天下)¶
¶
　　○月事不來者胞脈閉也胞脈者屬心而絡於胞中今¶
氣上迫肺心氣不得下通故月事不來也(疾病三十一)¶
¶
　　○婦人之生有餘於氣不足於血以其數脫血也(藏象十七)¶
¶
<pb:KR3e0085_WYG_031-27b>¶
¶
¶
¶
¶
¶
¶
¶
¶
<pb:KR3e0085_WYG_031-28a>¶
　　情志病(六)¶
¶
　　○志意者所以御精神收魂魄適寒温和喜怒者也¶
¶
　　○志意和則精神專直魂魄不散悔怒不起五藏不受¶
邪矣(見藏象類二十八)¶
¶
　　○天有四時五行以生長收藏以生寒暑燥濕風人有¶
五藏化五氣以生喜怒悲憂恐故喜怒傷氣寒暑傷¶
形暴怒傷隂暴喜傷陽厥氣上行脈滿去形喜怒不¶
節寒暑過度生乃不固(隂陽一○天元紀大論作喜怒思憂恐見運氣三○暴怒¶
<pb:KR3e0085_WYG_031-28b>¶
傷隂以下四句又見論治十八)¶
¶
　　○東方生風在聲為呼在變動為握在志為怒怒傷肝¶
悲勝怒○南方生熱在聲為笑在變動為憂在志為¶
喜喜傷心恐勝喜○中央生濕在聲為歌在變動為¶
噦在志為思思傷脾怒勝思○西方生燥在聲為哭¶
在變動為欬在志為憂憂傷肺喜勝憂○北方生寒¶
在聲為呻在變動為慄在志為恐恐傷腎思勝恐(藏象¶
五)¶
¶
<pb:KR3e0085_WYG_031-29a>¶
　　○東方色青入通於肝其病發驚駭(藏象四)¶
¶
　　○夫百病之始生也皆生於風雨寒暑隂陽喜怒飲食¶
居處大驚卒恐則血氣分離隂陽破散經絡厥絶脈¶
道不通隂陽相逆衞氣稽留經脈虛空血氣不次乃¶
失其常(疾病七十九)¶
¶
　　○憂恐悲喜怒令不得以其次故令人有大病矣因而¶
喜大虚則腎氣乘矣怒則肝氣乘矣悲則肺氣乘矣¶
恐則脾氣乘矣憂則心氣乘矣(疾病二十九)¶
¶
<pb:KR3e0085_WYG_031-29b>¶
　　○怵惕思慮者則傷神神傷則恐懼流淫而不止○悲¶
哀動中者竭絶而失生○喜樂者神憚散而不藏○¶
愁憂者氣閉塞而不行○盛怒者迷惑而不治○恐¶
懼者神蕩憚而不收○心怵惕思慮則傷神神傷則¶
恐懼自失破㬷脫肉○脾憂愁而不觧則傷意意傷¶
則悗亂四肢不舉○肝悲哀動中則傷魂魂傷則狂¶
忘不精當人隂縮而攣筋兩脇骨不舉○肺喜樂無¶
極則傷魄魄傷則狂皮革焦○腎盛怒而不止則傷¶
<pb:KR3e0085_WYG_031-30a>¶
志志傷則喜忘其前言腰脊不可以俛仰屈伸恐懼¶
而不觧則傷精精傷則骨痠痿厥精時自下(藏象九)¶
¶
　　○血幷於上氣并於下心煩惋善怒○血幷於下氣幷¶
於上亂而喜忘○喜怒不節則隂氣上逆上逆則下¶
虚下虚則陽氣走之故曰實矣○喜則氣下悲則氣¶
消消則脈虚空因寒飲食寒氣熏滿則血泣氣去故¶
曰虚矣(疾病十九)¶
¶
　　○胃為氣逆為噦為恐○膽為怒○精氣并於心則喜¶
<pb:KR3e0085_WYG_031-30b>¶
并於肺則悲并於肝則憂幷於脾則畏并於腎則恐¶
○陽入之隂則静隂出之陽則怒(疾病二十五)¶
¶
　　○悲哀太甚則胞絡絶胞絡絶則陽氣内動發則心下¶
崩數溲血也○思想無窮所願不得意淫於外入房¶
太甚宗筋弛縱發為筋痿及為白淫(疾病七十一)¶
¶
　　○憂愁思慮即傷心○恚怒氣逆上而不下即傷肝(運氣¶
四十四)¶
¶
　　○神有餘則笑不休神不足則悲○血有餘則怒不足¶
<pb:KR3e0085_WYG_031-31a>¶
則恐(疾病十八)¶
¶
　　○多陽者多喜多隂者多怒(鍼刺二十二)¶
¶
　　○水之精為志火之精為神水火相感神志俱悲是以¶
目之水生也故諺言曰心悲名曰志悲(疾病八十)¶
¶
　　○肝藏血血舎魂肝氣虚則恐實則怒○脾藏營營舎¶
意○心藏脈脈舎神心氣虚則悲實則笑不休○肺¶
藏氣氣舎魄○腎藏精精舎志(藏象十)¶
¶
　　○愁憂恐懼則傷心形寒寒飲則傷肺(疾病三)¶
¶
<pb:KR3e0085_WYG_031-31b>¶
　　○悲哀愁憂則心動心動則五藏六府皆搖(疾病七十九)¶
¶
　　○憂恐忿怒傷氣氣傷藏乃病藏(鍼刺三十一)¶
¶
　　○春脈太過則令人善怒(脈色十)¶
¶
　　○陽明所謂甚則厥惡人與火聞木音則惕然而驚者¶
陽氣與隂氣相薄水火相惡故惕然而驚也○所謂¶
欲獨閉户而處者隂陽相薄也陽盡而隂盛故欲獨¶
閉户牖而居○所謂病至則欲乘髙而歌棄衣而走¶
者隂陽復争而外并於陽故使之棄衣而走也○少¶
<pb:KR3e0085_WYG_031-32a>¶
隂所謂恐如人將捕之者秋氣萬物未有畢去隂氣¶
少陽氣入隂陽相薄故恐也○肝氣當治而未得故¶
善怒善怒者名曰煎厥○所謂惡聞食臭者胃無氣¶
故惡聞食臭也(疾病十一)¶
¶
　　○厥隂為闔闔折則氣絶而喜悲(經絡三十)¶
¶
　　○邪客於足少隂之絡令人無故善怒氣上走賁上(鍼刺¶
三十)¶
¶
　　○形樂志苦病生於脈形樂志樂病生於肉形苦志樂¶
<pb:KR3e0085_WYG_031-32b>¶
病生於筋形苦志苦病生於咽嗌形數驚恐經絡不¶
通病生於不仁(論治十)¶
¶
　　○嘗貴後賤雖不中邪病從内生名曰脫營嘗富後貧¶
名曰失精五氣留連病有所并○暴樂暴苦始樂後¶
苦皆傷精氣精氣竭絶形體毁沮暴怒傷隂暴喜傷¶
陽厥逆上行滿脈去形愚醫治之不知補寫不知病¶
情精華日脫邪氣乃并○故貴脫勢雖不中邪精神¶
内傷身必敗亡始富後貧雖不傷邪皮焦筋屈痿躄¶
<pb:KR3e0085_WYG_031-33a>¶
為攣(論治十八)¶
¶
　　○陽氣者大怒則形氣絶而血菀於上使人薄厥○俞¶
氣化薄傳為善畏及為驚駭(疾病五)¶
¶
　　○目堅固以深者長衝直揚其心剛剛則多怒怒則氣¶
上逆(疾病七十六)¶
¶
　　○心痺者脈不通厥氣上則恐(疾病六十七)¶
¶
　　○隔則閉絶上下不通則暴憂之病也(疾病七十八)¶
¶
　　○飲食不節喜怒不時津液内溢乃下留於睪(鍼刺三十三)¶
<pb:KR3e0085_WYG_031-33b>¶
¶
¶
¶
¶
¶
¶
¶
¶
<pb:KR3e0085_WYG_031-34a>¶
　　頭項病(七)¶
¶
　　○頭痛巔疾下虚上實過在足少隂巨陽(見疾病類十四)¶
¶
　　○來疾去徐上實下虚為厥巔疾○推而下之下而不¶
上頭項痛也(脈色二十一)¶
¶
　　○上氣不足腦為之不滿頭為之苦傾(疾病七十九)¶
¶
　　○陽明并於上上者則其孫絡太隂也故頭痛鼻鼽腹¶
腫也(疾病十一)¶
¶
　　○寸口之脉中手短者曰頭痛(脈色十六)¶
¶
<pb:KR3e0085_WYG_031-34b>¶
　　厥成為巔疾(疾病七十七)¶
¶
　　○春脈太過則令人善怒忽忽眩冐而巔疾(脈色類十)¶
¶
　　○浮而散者為眴仆(脈色二十一)¶
¶
　　○厥頭痛○真頭痛(鍼刺四十三)¶
¶
¶
¶
¶
<pb:KR3e0085_WYG_031-35a>¶
　　七竅病(八)¶
¶
　　○五藏不和則七竅不通(見經絡類二十二)¶
¶
　　○陽不勝其隂則五藏氣爭九竅不通(疾病五)¶
¶
　　○失之則内閉九竅外壅肌肉(疾病五)¶
¶
　　○脾不及則令人九竅不通名曰重強(脈色十)¶
¶
　　○二陽一隂陽明主病不勝一隂脈耎而動九竅皆沈¶
(疾病七)¶
¶
　　○蹻脈氣不榮則目不合(經絡二十八)¶
¶
<pb:KR3e0085_WYG_031-35b>¶
　　○太陽之脈其終也戴眼(疾病九十七)¶
¶
　　○診目痛赤脈從上下者太陽病從下上者陽明病從¶
外走内者少陽病(脈色三十三)¶
¶
　　○泣不止則液竭液竭則精不灌精不灌則目無所見¶
矣故命曰奪精○上氣不足耳為之苦鳴目為之眩¶
(疾病七十九)¶
¶
　　○精脫者耳聾○液脱者耳數鳴○氣脫者目不明(藏象¶
二十五)¶
¶
<pb:KR3e0085_WYG_031-36a>¶
　　○膀胱移熱於小腸上為口糜○膽移熱於腦則辛頞¶
鼻淵鼻淵者濁涕下不止也傳為衂衊瞑目(疾病四十六)¶
¶
　　○太陽所謂耳鳴者陽氣萬物盛上而躍故耳鳴也¶
¶
　　○所謂浮為聾者皆在氣也○所謂入中為瘖者陽盛¶
已衰故為瘖也内奪而厥則為瘖俳此腎虚也○少¶
隂所謂不能乆立乆坐起則目&KR0617;&KR0617;無所見也○厥¶
隂所謂甚則嗌乾熱中者隂陽相薄而熱故嗌乾也¶
(疾病十一)¶
¶
<pb:KR3e0085_WYG_031-36b>¶
　　○歲太隂在泉民病耳聾渾渾焞焞(運氣二十五)¶
¶
　　○足陽明之筋引缺盆及頰卒口僻急者目不合熱則¶
筋縱目不開頰筋有寒則急引頰移口有熱則筋弛¶
縱緩不勝收故僻(疾病六十九)¶
¶
　　○督脈為病嗌乾(經絡二十七)¶
¶
　　○一隂一陽結謂之喉痺(疾病六)¶
¶
　　○手陽明少陽厥逆發喉痺嗌腫(疾病三十五)¶
¶
　　○手少隂虚則不能言○手陽明實則齲聾○足太陽¶
<pb:KR3e0085_WYG_031-37a>¶
實則鼽窒虚則鼽衂○足陽明氣逆則喉痺瘁瘖(經絡¶
五)¶
¶
　　○人有重身九月而瘖此為何也岐伯曰胞之絡脈絶¶
也胞絡者繫於腎少隂之脈貫腎繫舌本故不能言¶
(疾病六十一)¶
¶
　　○男子發左女子發右不瘖舌轉可治三十日起其從¶
者瘖三歲起年不滿二十者三歲死(脈色二十四)¶
¶
　　○人之鼻洞涕出不收者頏顙不開分氣失也○人卒¶
<pb:KR3e0085_WYG_031-37b>¶
然無音者寒氣客於厭則厭不能發發不能下至其¶
開闔不致故無音(鍼刺四十五)¶
¶
　　○不得臥而息有音者是陽明之逆也(疾病八十二)¶
¶
　　○心脈搏堅而長當病舌卷不能言(脈色二十)¶
¶
　　○肝脈騖暴有所驚駭脈不至若瘖不治自巳(脈色二十四)¶
¶
　　○狥䝉招尤目冥耳聾下實上虚過在足少陽厥隂(疾病¶
十四)¶
¶
　　○搏隂則為瘖(疾病二十五)¶
¶
<pb:KR3e0085_WYG_031-38a>¶
　　○炙之則陽氣入隂入則瘖(疾病三十八)¶
¶
　　○五氣入鼻藏於心肺心肺有病而鼻為之不利也(藏象¶
十一)¶
¶
¶
¶
¶
¶
¶
<pb:KR3e0085_WYG_031-38b>¶
¶
¶
¶
¶
¶
¶
¶
¶
<pb:KR3e0085_WYG_031-39a>¶
　　胷脇腰背病(九)¶
¶
　　○太陽所謂腫腰脽痛者正月陽氣出在上而隂氣盛¶
陽未得自次也故腫腰脽痛也○所謂強上引背者¶
陽氣大上而爭故強上也○少陽所謂心脇痛者言¶
少陽盛也九月陽氣盡而隂氣盛故心脇痛也○陽¶
明所謂胷痛少氣者水氣在藏府也水者隂氣也隂¶
氣在中故胷痛少氣也○少隂所謂腰痛者少隂者¶
腎也十月萬物陽氣皆傷故腰痛也○厥隂所謂腰¶
<pb:KR3e0085_WYG_031-39b>¶
脊痛不可以俛仰者三月一振榮華萬物一俛而不¶
仰也(疾病十一)¶
¶
　　○督脈為病脊強反折(經絡二十七)¶
¶
　　○春脈不及則令人胷痛引背下則兩脇胠滿○秋脈¶
太過則令人逆氣而背痛○冬脈不及則令人䏚中¶
清脊脈痛(脈色十)¶
¶
　　○腎脈搏堅而長其色黄而赤者當病折腰(脈色二十)¶
¶
　　○髓液皆减而下下過度則虚虚故腰背痛而脛痠(疾病¶
<pb:KR3e0085_WYG_031-40a>¶
五十八)¶
¶
　　○腹滿䐜脹支鬲胠脇下厥上冐過在足太隂陽明¶
¶
　　○心煩頭痛病在鬲中過在手巨陽少隂(疾病十四)¶
¶
　　○腎志傷則腰脊不可俛仰屈伸(藏象九)¶
¶
　　○腎脈緩甚為折脊(脈色十九)¶
¶
　　○寸口脈中手促上擊者曰肩背痛(脈色十六)¶
¶
　　○顴後為脇痛(疾病四十四)¶
¶
<pb:KR3e0085_WYG_031-40b>¶
¶
¶
¶
¶
¶
¶
¶
¶
<pb:KR3e0085_WYG_031-41a>¶
　　皮毛筋骨病(十)¶
¶
　　○虚邪之中人也洒淅動形起毫毛而發腠理其入深¶
内搏於骨則為骨痺搏於筋則為筋攣○虚邪之入¶
於身也深寒勝其熱則骨疼肉枯熱勝其寒則爛肉¶
腐肌為膿内傷骨為骨蝕○有所疾前筋發為筋溜¶
○以手按之堅骨與氣并日以益大則為骨疽○有¶
所結中於肉無熱則為肉疽(見疾病類四)¶
¶
　　○心脈急甚為瘈瘲○肝脈微濇為瘈攣筋痺○脾脈¶
<pb:KR3e0085_WYG_031-41b>¶
急甚為瘈瘲(脈色十九)¶
¶
　　○手屈而不伸者其病在筋伸而不屈者其病在骨(鍼刺¶
五十一)¶
¶
　　○少陽司天客勝内為瘈瘲○厥隂在泉客勝則人關¶
節不利内為痙強拘瘈主勝則筋骨繇併(運氣三十)¶
¶
　　○液脫者骨屬屈伸不利色天腦髓消脛痠(藏象二十五)¶
¶
　　○少陽為樞樞折即骨繇而不安於地骨繇者節緩而¶
不收也(經絡三十)¶
¶
<pb:KR3e0085_WYG_031-42a>¶
　　○腎傳之心病筋脈相引而急病名曰瘈(疾病類二十九)¶
¶
　　○三陽為病其傳為索澤(疾病六)¶
¶
　　○因而強力腎氣乃傷高骨乃壞(疾病五)¶
¶
　　○皮&KR0857;肉苛(運氣十四)¶
¶
　　○嬰兒病其頭毛皆逆上者必死(脈色三十三)¶
¶
　　○地之温氣感則害人皮肉筋脈(論治八)¶
¶
¶
<pb:KR3e0085_WYG_031-42b>¶
¶
¶
¶
¶
¶
¶
¶
¶
<pb:KR3e0085_WYG_031-43a>¶
　　四支病(十一)¶
¶
　　○三陽三隂發病為偏枯痿易四支不舉○隂爭於内¶
陽擾於外魄汗未藏四逆而起○結陽者腫四支(見疾¶
病類六)¶
¶
　　○虚邪偏容於身半其入深内居榮衞榮衞稍衰則真¶
氣去邪氣獨留發為偏枯其邪氣淺者脈偏痛(疾病四)¶
¶
　　○有傷於筋縱其若不容汗出偏沮使人偏枯(疾病五)¶
¶
　　○胃脉沈鼓濇胃外鼓大心脈小堅急皆鬲偏枯男子¶
<pb:KR3e0085_WYG_031-43b>¶
發左女子發右不瘖舌轉可治三十日起其從者瘖¶
三歲起年不滿二十者三歲死(脈色二十四)¶
¶
　　○胃脈搏堅而長其色赤當病折髀○脾脈耎而散色¶
不澤者當病足胻腫若水狀也(脈色二十)¶
¶
　　○太陽所謂偏虚者冬寒頗有不足者故偏虚為跛也¶
　内奪而厥則為瘖俳此腎虚也○陽明所謂脛腫¶
而股不收者是五月盛陽之隂也陽者衰於五月而¶
一隂氣上與陽始爭故脛腫而股不收也(疾病十一)¶
¶
<pb:KR3e0085_WYG_031-44a>¶
　　○脾脈太過則令人四支不舉(脈色十)¶
¶
　　○四支觧墮此脾精之不行也(疾病九)¶
¶
　　○意傷則悗亂四支不舉(藏象九)¶
¶
　　○寸口脈中手長者曰足脛痛(脈色十六)¶
¶
　　○推而上之上而不下腰足清也(脈色二十一)¶
¶
　　○蹠跛風寒濕之病也(疾病七十八)¶
¶
¶
<pb:KR3e0085_WYG_031-44b>¶
¶
¶
¶
¶
¶
¶
¶
¶
<pb:KR3e0085_WYG_031-45a>¶
　　二隂病(十二)¶
¶
　　○倉廩不藏是門户不要也水泉不止是膀胱不藏也¶
得守者生失守者死(見疾病類九十一)¶
¶
　　○手太隂虚則小便遺數○足少隂實則閉癃○足厥¶
隂結於莖氣逆則睪腫卒疝實則挺長虛則暴癢(經絡¶
五)¶
¶
　　○厥隂之厥腹脹涇溲不利隂縮腫○厥隂厥逆虚滿¶
前閉(疾病三十五)¶
¶
<pb:KR3e0085_WYG_031-45b>¶
　　○脾傳之腎病名疝瘕少腹寃熱而痛出白一名曰蠱¶
(疾病二十九)¶
¶
　　○肝悲哀動中則傷魂當人隂縮而攣筋兩脇骨不舉¶
○恐懼而不觧則傷精精傷則骨痠痿厥精時自下¶
(藏象九)¶
¶
　　○思想無窮所願不得意淫於外入房太甚宗筋弛縱¶
發為筋痿及為白淫○陽明虛則宗筋縱(疾病七十一)¶
¶
　　○中氣不足溲便為之變(疾病七十九)¶
¶
<pb:KR3e0085_WYG_031-46a>¶
　　○隂陽不和則使液溢而下流於隂髓液皆减而下下¶
過度則虚虚故腰背痛而脛痠(疾病類五十八)¶
¶
　　○膀胱不利為癃不約為遺溺(疾病二十五)¶
¶
　　○胞移熱於膀胱則癃溺血○膀胱移熱於小腸鬲腸¶
不便(疾病四十六)¶
¶
　　○肺消者飲一溲二死不治(疾病四十六)¶
¶
　　○肝脈搏堅而長色不青當病墜(脈色二十)¶
¶
　　○腎脈微急為不得前後○腎脈大甚為隂痿微濇為¶
<pb:KR3e0085_WYG_031-46b>¶
不月沈痔(脈色十九)¶
¶
　　○有癃者一日數十溲此不足也(疾病三十六)¶
¶
　　○足太隂之筋病隂器紐痛下引臍○足厥隂之筋病¶
隂器不用傷於内則不起傷於寒則縮入傷於熱則¶
縱挺不收(疾病六十九)¶
¶
　　○任脈為病女子帶下○督脈為病癃痔遺溺(經絡二十七)¶
¶
　　○肝所生病者遺溺閉癃(疾病十)¶
¶
　　○小腸病者小腹痛腰脊控睪而痛時窘之後(鍼刺二十四)¶
¶
<pb:KR3e0085_WYG_031-47a>¶
　　○太陽之勝隂中廼瘍隠曲不利互引隂股(運氣二十七)¶
¶
　　○小便黄者少腹中有熱也(疾病三十一)¶
¶
　　○冬脈不及則令人少腹滿小便變(脈色十)¶
¶
　　○淫氣遺溺痺聚在腎(疾病六十七)¶
¶
¶
¶
¶
¶
<pb:KR3e0085_WYG_031-47b>¶
¶
¶
¶
¶
¶
¶
¶
¶
　　類經卷三十一¶
¶
