# -*- mode: mandoku-view -*-
#+TITLE: 類經
#+DATE: 2019-03-29 21:06:43.791065
#+PROPERTY: ID KR3e0085
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 34
<pb:KR3e0085_WYG_034-1a>¶
　　欽定四庫全書¶
¶
　　類經圗翼巻二¶
¶
　　運氣下　　　　　　　明　張介賔　撰¶
¶
¶
¶
¶
¶
<pb:KR3e0085_WYG_034-1b>¶
　　天元紀大論曰甲巳之嵗土運統之乙庚之歳金運統¶
之丙辛之嵗水運統之丁壬之嵗木運統之戊癸之嵗¶
火運統之¶
¶
　　五運行大論義亦同¶
¶
¶
¶
¶
<pb:KR3e0085_WYG_034-2a>¶
<pb:KR3e0085_WYG_034-2b>¶
　　五天歌¶
¶
　　木蒼危室栁鬼宿火丹牛女璧奎邊土黅心尾軫角度¶
金素亢氐昴畢前水𤣥張翼婁胃是下為運氣上經天¶
¶
¶
¶
¶
¶
<pb:KR3e0085_WYG_034-3a>¶
　　五天五運圖解¶
¶
　　此太古占天之始察五氣紀五天而所以立五運也五¶
天五氣者謂望氣之時見丹天之火氣經於牛女壁奎¶
四宿之上下臨戊癸之方此戊癸之所以為火運也黅¶
天之土氣經於心尾角軫四宿之上下臨甲巳之方此¶
甲巳之所以為土運也蒼天之木氣經於危室栁鬼四¶
宿之上下臨丁壬之方此丁壬之所以為木運也素天¶
之金氣經於亢氐昴畢四宿之上下臨乙庚之方此乙¶
<pb:KR3e0085_WYG_034-3b>¶
庚之所以為金運也𤣥天之水氣經於張翼婁胃四宿¶
之上下臨丙辛之方此丙辛之所以為水運也是知五¶
運之化莫不有所由從葢巳肇於開闢之初矣詳太始¶
天元冊文及天元紀大論中¶
¶
　　又五運圖解¶
¶
　　自太始初分隂陽析位雖五運之象昭於五天然尚有¶
月建之法及十二肖之説則立運之因是又一理月建¶
者單舉正月為法如甲巳之歲正月首建丙寅丙者火¶
<pb:KR3e0085_WYG_034-4a>¶
之陽火生土故甲巳為土運乙庚之嵗正月首建戊寅¶
戊者土之陽土生金故乙庚為金運丙辛之嵗正月首¶
建庚寅庚者金之陽金生水故丙辛為水運丁壬之嵗¶
正月首建壬寅壬者水之陽水生木故丁壬為木運戊¶
癸之嵗正月首建甲寅甲者木之陽木生火故戊癸為¶
火運此五運生於正月之建者也○十二肖者謂十二¶
宫中惟龍善變而屬辰位凡十干起甲但至辰宫即隨¶
其所遇之干而與之俱變矣如甲巳干頭起於甲子至¶
<pb:KR3e0085_WYG_034-4b>¶
辰屬戊戊為土此甲巳之所以化土也乙庚干頭起於¶
丙子至辰屬庚庚為金此乙庚之所以化金也丙辛干¶
頭起於戊子至辰屬壬壬為水此丙辛之所以化水也¶
丁壬干頭起於庚子至辰屬甲甲為木此丁壬之所以¶
化木也戊癸干頭起於壬子至辰屬丙丙為火此戊癸¶
之所以化火也此又五運之遇龍而變者也又一説謂¶
甲剛木尅巳柔土為夫婦而成土運乙柔木嫁庚剛金¶
而成金運丁隂火配壬陽水而成木運丙陽火娶辛柔¶
<pb:KR3e0085_WYG_034-5a>¶
金而成水運戊陽土娶癸隂水而成火運此三説者義¶
各不同今並存之以備參校¶
¶
¶
¶
¶
¶
¶
<pb:KR3e0085_WYG_034-5b>¶
¶
¶
¶
¶
¶
¶
¶
<pb:KR3e0085_WYG_034-6a>¶
<pb:KR3e0085_WYG_034-6b>¶
　　三氣歌¶
¶
　　敷和發生委和木升明赫曦伏明火審平堅成從革金¶
備化敦阜卑監土靜順流衍涸流水平氣太過不及數¶
¶
　　義詳運氣類十三¶
¶
¶
¶
¶
<pb:KR3e0085_WYG_034-7a>¶
<pb:KR3e0085_WYG_034-7b>¶
　　五音建運圖解¶
¶
　　運氣全書云五音者五行之聲音也土曰宫金曰商水¶
曰羽木曰角火曰徵晉書曰角者觸也象諸陽氣觸動¶
而生也其化丁壬徵者止也言物盛則止也其化戊癸¶
商者強也言金性堅強也其化乙庚羽者舒也言陽氣¶
將復萬物將舒也其化丙辛宫者中也得中和之道無¶
徃不畜又總堂室奠阼謂之宫所圍不一葢以土氣貫¶
於四行王於四季榮於四藏而總之之謂也其化甲巳¶
<pb:KR3e0085_WYG_034-8a>¶
故天干起於甲上土生金故乙次之金生水故丙次之¶
水生木故丁次之木生火故戊次之火又生土故己又¶
次之循序以終於癸而復於甲也十干以甲丙戊庚壬¶
為陽乙丁己辛癸為隂在陽則屬太在隂則屬少太者¶
為有餘少者為不及隂陽相配太少相生如環無端其¶
成氣化但氣有太少則至有遲速故六元正紀大論曰¶
常以正月朔日平旦視之運有餘其至先運不及其至¶
後非有餘非不足是謂平嵗其至當其時也六微㫖大¶
<pb:KR3e0085_WYG_034-8b>¶
論曰至而至者和至而不至來氣不及也未至而至來¶
氣有餘也又如太過被抑不及得助皆為平氣所謂候¶
之所始道之所生不可不通也¶
¶
　　五音五運太少相生解¶
¶
　　運氣有三曰大運主運客運皆有五音之屬大運者中¶
運也主一嵗之氣如甲巳之年土運統之之類也主運¶
者四時之常令也如春木屬角夏火屬徵秋金屬商冬¶
水屬羽土寄四季屬宫嵗嵗相仍者是也客運者十年¶
<pb:KR3e0085_WYG_034-9a>¶
一週如甲年陽土則太宫起初運乙年隂金則少商起¶
初運五運不同迭相用事者是也然三運之中俱有太¶
少相生之異葢太者屬陽少者屬隂隂以生陽陽以生¶
隂一動一靜乃成易道故甲以陽土生乙之少商乙以¶
隂金生丙之太羽丙以陽水生丁之少角丁以隂木生¶
戊之太徵戊以陽火生己之少宫己以隂土生庚之太¶
商庚以陽金生辛之少羽辛以隂水生壬之太角壬以¶
陽木生癸之少徵癸以隂火復生甲之太宫大運不離¶
<pb:KR3e0085_WYG_034-9b>¶
於隂陽主客不離於大運主運之氣每嵗相同故春必¶
始於角而冬則終於羽客運之氣各以本年中運為初¶
運而以次相生也故六元正紀大論列各年運氣如太¶
陽少陽少隂之政子午寅申辰戌之紀三十年運皆起¶
於五太太隂陽明厥隂之政丑未卯酉巳亥之紀三十¶
年運皆起於五少者所以紀客運也又如角下註一初¶
字羽下註一終字凡甲乙丙壬癸五年皆以太角為初¶
戊己庚辛丁五年皆以少角為初者所以紀主運也(主客¶
<pb:KR3e0085_WYG_034-10a>¶
運圖如左六十年運氣之紀詳運氣類十七)¶
¶
¶
¶
¶
¶
¶
¶
<pb:KR3e0085_WYG_034-10b>¶
¶
¶
¶
¶
¶
¶
¶
¶
<pb:KR3e0085_WYG_034-11a>¶
<pb:KR3e0085_WYG_034-11b>¶
　　五運主運圖説¶
¶
　　六元正紀大論曰夫五運之化或從天氣或逆天氣或¶
從天氣而逆地氣或從地氣而逆天氣或相得或不相¶
得又曰先立其年以明其氣金木水火土運行之數寒¶
暑燥濕風火臨御之紀則天道可見民病可調此經文¶
明言五運之化有常數客主之運有逆順也葢六氣之¶
有主客而五運亦有主客六氣之有六步而五運之氣¶
豈一主其嵗而四皆無用不行生化者乎故每嵗於客¶
<pb:KR3e0085_WYG_034-12a>¶
運之外仍有每嵗之主運皆起於角而以次下生者也¶
如木主春令而為角木生火故火次之主夏令而為徵¶
火生土故土又次之主長夏令而為宫土生金故金又¶
次之主秋令而為商金生水故水又次之主冬令而為¶
羽每嵗三百六十五日二十五刻以五分分之則每運¶
得七十三日零五刻(云七十二日者以三百六十日為言也)亦與六步之¶
主氣同而皆始於大寒日但嵗氣分隂陽而主運有太¶
少之異耳假如甲年為陽土運屬太宫用事而上推至¶
<pb:KR3e0085_WYG_034-12b>¶
初運之角則其生太宫者少徵也生少徴者太角也是¶
以甲年之主運起太角太少相生而終於太羽巳年為¶
隂土運屬少宫用事而上推至初運之角則其生少宫¶
者太徵也生太徵者少角也是巳年之主運起少角亦¶
少太相生而終於少羽也又如乙年為隂金運屬少商¶
而上推至初運之角則其生少商者太宫也生太宫者¶
少徵也生少徵者太角也是乙年之主運起太角而終¶
於太羽庚年為太商上推至角屬少角而終於少羽也¶
<pb:KR3e0085_WYG_034-13a>¶
餘年放此此主運之氣必始於角而終於羽一定不易¶
以時交司而為每嵗之常令也¶
¶
　　各年五運交司時日¶
¶
　　申子辰年¶
¶
　　初運大寒日寅初初刻起¶
¶
　　二運春分後第十三日寅正一刻起¶
¶
　　三運芒種後第十日卯初二刻起¶
¶
　　四運處暑後第七日卯正三刻起¶
¶
<pb:KR3e0085_WYG_034-13b>¶
　　五運立冬後第四日辰初四刻起¶
¶
　　巳酉丑年¶
¶
　　初運大寒日巳初初刻起¶
¶
　　二運春分後第十三日巳正一刻起¶
¶
　　三運芒種後第十日午初二刻起¶
¶
　　四運處暑後第七日午正三刻起¶
¶
　　五運立冬後第四日未初四刻起¶
¶
　　寅午戌年¶
¶
<pb:KR3e0085_WYG_034-14a>¶
　　初運大寒日申初初刻起¶
¶
　　二運春分後第十三日申正一刻起¶
¶
　　三運芒種後第十日酉初二刻起¶
¶
　　四運處暑後第七日酉正三刻起¶
¶
　　五運立冬後第四日戌初四刻起¶
¶
　　亥卯未年¶
¶
　　初運大寒日亥初初刻起¶
¶
　　二運春分後第十三日亥正一刻起¶
¶
<pb:KR3e0085_WYG_034-14b>¶
　　三運芒種後第十一日子初二刻起¶
¶
　　四運處暑後第七日子正三刻起¶
¶
　　五運立冬後第四日丑初四刻起¶
¶
¶
¶
¶
¶
<pb:KR3e0085_WYG_034-15a>¶
<pb:KR3e0085_WYG_034-15b>¶
　　五運客運圖説¶
¶
　　客運者亦一年五步每步各得七十三日零五刻假如¶
甲巳之年為土運甲屬陽土為太宫巳屬隂土為少宫¶
故甲年則太宫為初運太生少故少商為二運少又生¶
太故太羽為三運太又生少故少角為四運少又生太¶
故太徵為終運巳年則少宫隂土為初運少宫生太商¶
為二運太商生少羽為三運少羽生太角為四運太角¶
生少徵為終運太少互生凡十年一主令而竟天干也¶
<pb:KR3e0085_WYG_034-16a>¶
但主運則必春始於角而冬終於羽客運則以本年中¶
運為初運而以次相生此主運客運之所以有異也夫¶
五運六氣者無非天地之氣候六氣有司天在泉以主¶
嵗五運有大運以主嵗六氣有主客氣以主嵗時五運¶
亦有主客運以行天令運氣全書云地之六位則分主¶
於四時天之五運亦相生而終嵗度天元玉冊截法中¶
亦有嵗之客運行於主運之上與六氣主客之法同雖¶
本經未有明言而氣運生化之理在所必至當以天元¶
<pb:KR3e0085_WYG_034-16b>¶
玉冊為法¶
¶
¶
¶
¶
¶
¶
¶
<pb:KR3e0085_WYG_034-17a>¶
<pb:KR3e0085_WYG_034-17b>¶
<pb:KR3e0085_WYG_034-18a>¶
　　五運太少齊兼化逆順圖解¶
¶
　　氣運有盛衰之殊年干有太少之異陽年曰五太因其¶
氣旺有餘也隂年曰五少因其氣衰不及也太過則巳¶
勝反齊勝巳者之化不及則巳弱以致勝巳者來兼其¶
化上應於天有星辰倍減之象下應於地有動植耗育¶
之徴葢以五運之休囚旺相不同而萬物之成熟災傷¶
有厚薄也然而不及之年得助合則同其正化太過之¶
紀被制抑則得其平和此生化勝復之理所以無窮而¶
<pb:KR3e0085_WYG_034-18b>¶
方月應變之妙豈容執一要非知權達變之士有不可¶
以易造者也條畧於左¶
¶
　　○太過嵗　凡五運陽年各主六年五六共三十年太¶
過之年反齊勝巳之化如太宫土運反齊木化太角¶
木運反齊金化太商金運反齊火化太徴火運反齊¶
水化太羽水運反齊土化也¶
¶
　　○不及嵗　五運隂年各主六年五六共三十年不及¶
之年則勝者來兼其化如少宫土運木來兼化少角¶
<pb:KR3e0085_WYG_034-19a>¶
木運金來兼化少商金運火來兼化少徴火運水來¶
兼化少羽水運土來兼化也¶
¶
　　○太宫　六甲年也¶
¶
　　○太商　六庚年也金運太過若逢子午君火寅申相¶
火司天之年則太商被天之抑乃得其平所謂上徴¶
與正商同也正商者如乙酉比和之類餘放此若逢¶
辰戌寒水司天亦為小逆以水為金子子居父上故¶
曰逆餘放此¶
¶
<pb:KR3e0085_WYG_034-19b>¶
　　○太角　六壬年也木運太過若逢子午寅申二火司¶
天則為逆以子居父上也¶
¶
　　○太徴　六戊年也火運太過若逢辰戌寒水司天則¶
太徴被抑乃得其平所謂上羽與正徴同也¶
¶
　　○太羽　六丙年也¶
¶
　　○少宫　六己年也土運不及若逢丑未濕土司天為¶
中運得助所謂上宫同正宫也若逢巳亥風木司天¶
則木兼土化所謂上角同正角也¶
¶
<pb:KR3e0085_WYG_034-20a>¶
　　○少商　六乙年也金運不及若逢卯酉燥金司天為¶
中運得助所謂上商同正商也若逢巳亥風木司天¶
以金不及火來兼化則木得其政所謂上角同正角¶
也¶
¶
　　○少角　六丁年也木運不及若逢巳亥風木司天為¶
中運得助所謂上角同正角也若逢卯酉燥金司天¶
則金兼木化所謂上商同正商也若逢丑未濕土司¶
天以木不及金來兼化則土得其政所謂上宫同正¶
<pb:KR3e0085_WYG_034-20b>¶
宫也¶
¶
　　○少徴　六癸年也火運不及若逢卯酉燥金司天之¶
年以火不及水來兼化則金得其政所謂上商同正¶
商也¶
¶
　　○少羽　六辛年也水運不及若逢丑未濕土司天則¶
土兼水化所謂上宫同正宫也¶
¶
　　○齊化　凡陽年太過則為我旺若遇尅我之氣其有¶
不能勝我我反齊之如戊運水司天上羽同正徵是¶
<pb:KR3e0085_WYG_034-21a>¶
以火齊水也庚運火司天上徴同正商是以金齊火¶
也¶
¶
　　○兼化　凡隂年不及則為我弱我弱則勝我者來兼¶
我化以强兼弱也如巳運木司天上角同正角是以¶
木兼土也辛運土司天上宫同正宫是以土兼水也¶
丁運金司天上商同正商是以金兼木也¶
¶
　　○平氣　如運太過而被抑運不及而得助也如戊辰¶
陽年火運太過而寒水司天抑之癸巳隂年火運不¶
<pb:KR3e0085_WYG_034-21b>¶
及而已位南方助之辛亥水運不及而亥位北方助¶
之又如丁運木司天上角同正角也巳運土司天上¶
宫同正宫也乙運金司天上商同正商也皆曰平氣¶
而物生脉應皆得平和之氣也¶
¶
　　○得政　如乙年隂金木司天金運不及火來兼化則¶
木不受克而得其政所謂上角同正角也丁年隂木¶
土司天木運不及金來兼化則土不受克而得其政¶
所謂上宫同正宫也癸年隂火金司天火運不及水¶
<pb:KR3e0085_WYG_034-22a>¶
來兼化則金不受克而得其政所謂上商同正商也¶
此雖非亢則害然亦以子救母而實則承迺制之義¶
¶
　　○干徳符　謂新運初交之月日時與運相合者亦得¶
其平如丁亥年初交之月日時得壬者則壬與丁合¶
之類是也非初交之時日則不相濟所謂合者甲與¶
己合乙與庚合丙與辛合丁與壬合戊與癸合也又¶
如隂年勝氣未至及被勝既復之後得六氣初交之¶
時日及月建之干相助合者即得正位亦獲平氣也¶
¶
<pb:KR3e0085_WYG_034-22b>¶
　　○右凡諸言上者司天為上也諸言正宫正商類者乃¶
五運之平氣為正也五運太少所紀各不同者蓋有¶
遇有不遇也又如君火相火寒水例屬陽年之司天¶
風木濕土燥金例屬隂年之司天六十年中各有上¶
下臨遇或天勝運或運勝天或太過者不務其徳或¶
不及者逢其所勝故五運行大論曰氣相得則微不¶
相得則甚相得者如木火相臨火土相臨土金相臨¶
金水相臨水木相臨以上生下司天生運者是也不¶
<pb:KR3e0085_WYG_034-23a>¶
相得者如木土相臨土水相臨水火相臨火金相臨¶
金木相臨以上尅下司天尅運者是也又如土臨火¶
火臨木木臨水水臨金金臨土以下生上雖曰相生¶
然子居母上亦為小逆而主微病又如木臨金土火¶
臨水金土臨木水金臨火木水臨土火乃天運相尅¶
為不相得故其病甚其他若太乙天符嵗㑹同天符¶
同嵗㑹則其符㑹雖皆曰平氣然而純駁固自不同¶
逆順亦有輕重且司天既有臨遇在泉豈無臨遇天¶
<pb:KR3e0085_WYG_034-23b>¶
地既有臨遇六步豈無臨遇𤣥理無窮一隅三反貴¶
在因機推測也此當與天符嵗㑹圖及六十年運氣¶
政令之紀相㕘看¶
¶
¶
¶
¶
¶
<pb:KR3e0085_WYG_034-24a>¶
<pb:KR3e0085_WYG_034-24b>¶
　　天地六氣圖解¶
¶
　　天元紀大論曰夫五運隂陽者天地之道也又曰在天¶
為氣在地成形形氣相感而化生萬物矣又曰神在天¶
為風在地為木在天為熱在地為火在天為濕在地為¶
土在天為燥在地為金在天為寒在地為水夫六氣之¶
合於三隂三陽者分而言之則天地之化有氣有形合¶
而言之則隂陽之理標由乎本(所謂標本者六氣為本三隂三陽為標有本標¶
中氣圖解見後第四卷)如主氣之交司於四時者春屬木為風化¶
<pb:KR3e0085_WYG_034-25a>¶
夏初君火為熱化盛夏相火為暑化長夏屬土為濕化¶
秋屬金為燥化冬屬水為寒化此六化之常不失其常¶
即所謂當其位則正也如客氣之有盛衰逆順者則司¶
天主上在泉主下左右四間各有專主不時相加以為¶
交合此六化之變變有不測即所謂非其位則邪也故¶
正則為徳化政令邪則為災變𤯝傷太者之至徐而常¶
少者之至暴而亡而凡為淫勝邪勝相勝相復等變亦¶
何莫非天地六化之氣所致歟¶
<pb:KR3e0085_WYG_034-25b>¶
¶
¶
¶
¶
¶
¶
¶
¶
<pb:KR3e0085_WYG_034-26a>¶
<pb:KR3e0085_WYG_034-26b>¶
　　正化對化圖説¶
¶
　　六氣分上下左右而行天令十二支分節令時日而司¶
地化然以六氣而加於十二支則有正化對化之不同¶
如厥隂之所以司於巳亥者以厥隂屬木木生於亥故¶
正化於亥對化於巳也少隂所以司於子午者以少隂¶
為君火當正南離位故正化於午對化於子也太隂所¶
以司於丑未者以太隂屬土居中王於西南未宫故正¶
化於未對化於丑也少陽所以司於寅申者以少陽屬¶
<pb:KR3e0085_WYG_034-27a>¶
相火位卑於君火生於寅故正化於寅對化於申也陽¶
明所以司於卯酉者以陽明屬金酉為西方金位故正¶
化於酉對化於卯也太陽所以司於辰戌者太陽為水¶
辰戌屬土然水行土中而戌居西北為水漸王鄉是以¶
洪範五行以戌屬水故正化於戌對化於辰也一曰正¶
司化令之實對司化令之虚一曰正化從本生數對化¶
從標成數皆以言隂陽之衰盛合於十二辰以為動靜¶
消息者也此説詳具𤣥珠今録之以備參考¶
<pb:KR3e0085_WYG_034-27b>¶
¶
¶
¶
¶
¶
¶
¶
<pb:KR3e0085_WYG_034-28a>¶
<pb:KR3e0085_WYG_034-28b>¶
　　歌曰¶
¶
　　大寒初氣春分二小滿三兮大暑四秋分交著五之初¶
小雪為終六之次¶
¶
¶
¶
¶
¶
¶
<pb:KR3e0085_WYG_034-29a>¶
　　交六氣節令圖解¶
¶
　　四時六氣節有常期温暑凉寒嵗有常令運氣全書云¶
隂陽相遘分六位而日月推移寒暑弛張運四時而氣¶
令更變故凡一嵗之氣始於大寒日交風木之初氣次¶
至春分日交君火之二氣次至小滿日交相火之三氣¶
次至大暑日交濕土之四氣次至秋分日交燥金之五¶
氣次至小雪日交寒水之終氣每氣各主六十日八十¶
七刻半是謂六步每步中各有節序四氣是謂二十四¶
<pb:KR3e0085_WYG_034-29b>¶
氣而所以節分六步者也總六步而得三百六十五日¶
二十五刻以成一嵗故六微㫖大論曰顯明之右君火¶
之位也君火之右退行一步相火治之復行一步土氣¶
治之復行一步金氣治之復行一步水氣治之復行一¶
步木氣治之者正以言六位之主氣也顯明者謂日出¶
之地即卯位也右者謂卯在東方面東視之君火當二¶
之氣位在卯之右也退行者謂君火又右一步當三氣¶
相火之位也餘放此義詳運氣第六¶
<pb:KR3e0085_WYG_034-30a>¶
<pb:KR3e0085_WYG_034-30b>¶
　　此逐年主氣之位次也六氣分主四時嵗嵗如常故曰¶
主氣¶
¶
¶
¶
¶
¶
¶
<pb:KR3e0085_WYG_034-31a>¶
<pb:KR3e0085_WYG_034-31b>¶
　　此逐年客氣也如子午年則太陽為初氣厥隂為二氣¶
少隂為司天為三氣太隂為四氣少陽為五氣陽明為¶
在泉為六氣丑未則厥隂為初氣以次而轉餘可放此¶
類推也¶
¶
¶
¶
¶
<pb:KR3e0085_WYG_034-32a>¶
　　主氣圖解¶
¶
　　主氣者地氣也在地成形靜而守位謂木火土金水分¶
主四時而司地化以為春夏秋冬嵗之常令者是也然¶
主氣以五行相生為序而太隂土所以居少陽火之後¶
也如厥隂木之所以主初氣者以春木為方生之始也¶
主春分前六十日有奇自斗建丑中起至卯中止天度¶
至此風氣乃行春木生火故少隂君火為二氣主春分¶
後六十日有竒自斗建卯中起至巳中至天度至此暄¶
<pb:KR3e0085_WYG_034-32b>¶
淑乃行君相以同氣相隨故少陽相火繼君火而為三¶
氣主夏至前後各三十日有奇自斗建巳中起至未中¶
止天度至此炎熱乃行夏火生土故太隂濕土為四氣¶
主秋分前六十日有奇自斗建未中起至酉中止天度¶
至此雲雨乃盛濕蒸乃作長夏之土生金故陽明燥金¶
為五氣主秋分後六十日有竒自斗建酉中起至亥中¶
止天度至此清氣乃行萬物皆燥秋金生水故太陽寒¶
水為終氣主冬至前後各二十日有奇自斗建亥中起¶
<pb:KR3e0085_WYG_034-33a>¶
至丑中止天度至此寒氣乃行此為一嵗之主氣有常¶
而無變者也至於年神有太少之異六步有正對之殊¶
客氣布行天令以加臨於主氣之上斯上下相召而變¶
生矣主客二圖當參看¶
¶
　　客氣圖解¶
¶
　　客氣者天氣也在天為氣動而不息乃為天之隂陽分¶
司天在泉左右四間之六氣者是也故三隂三陽之氣¶
更迭主時而行天令以加臨於主氣之上而為一嵗之¶
<pb:KR3e0085_WYG_034-33b>¶
變化然客氣以隂陽先後之數為序故太隂土所以居¶
少陽火之前也如三隂之序以厥隂為始者一隂也次¶
少隂者二隂也又次太隂者三隂也三陽之序以少陽¶
為始者一陽也次陽明者二陽也又次太陽者三陽也¶
濕土一也而客氣之濕居火前主氣之土居火後雖若¶
前後有不同而實皆處乎六者之中正以見土徳之位¶
也凡客令所至則有寒暑燥濕風火非常之化故冬有¶
爍石之熱夏有凄凔之凉和則為生化不和則為災傷¶
<pb:KR3e0085_WYG_034-34a>¶
此葢以客氣所加乃為勝制鬱發之變耳故五運行大¶
論曰五運更立各有所先非其位則邪當其位則正氣¶
相得則微不相得則甚又曰氣有餘則制巳所勝而侮¶
所不勝氣不及則巳所不勝侮而乗之巳所勝輕而侮¶
之侮反受邪侮而受邪寡於畏也此客氣有不時之加¶
臨而主氣則祗當奉行天令耳故凡客主之氣則但有¶
勝而無復也總而言之司天通主上半年在泉通主下¶
半年此客氣之槩也析而言之則六氣各有所主此分¶
<pb:KR3e0085_WYG_034-34b>¶
六氣之詳也司天在上在泉在下中運居中通主一歳¶
如司天生尅中運謂之以上臨下為順運氣生尅司天¶
謂之以下臨上為逆在泉亦然順分生尅之殊逆有大¶
小之别此古人舉運氣之端倪耳若其二氣相合象變¶
逈異千變萬化何有窮盡如四時有非常之化常外更¶
有非常四方有髙下之殊殊中又分髙下百步之内晴¶
雨不同千里之外寒暄非類故察氣候者必因諸天察¶
方宜者必因諸地圓機之士又當因常以察變因此以¶
<pb:KR3e0085_WYG_034-35a>¶
察彼庶得古人未發之𤣥而盡其不言之妙歟¶
¶
¶
¶
¶
¶
¶
¶
<pb:KR3e0085_WYG_034-35b>¶
<pb:KR3e0085_WYG_034-36a>¶
<pb:KR3e0085_WYG_034-36b>¶
　　司天歌¶
¶
　　子午少隂為君火丑未太隂臨濕土寅申少陽相火王¶
卯酉陽明燥金所辰戌太陽寒水邊巳亥厥隂風木主¶
初氣起地之左間司天在泉對面数¶
¶
¶
¶
¶
<pb:KR3e0085_WYG_034-37a>¶
　　司天在泉圖解¶
¶
　　司天在泉四間氣者客氣之六步也凡主嵗者為司天¶
位當三之氣司天之下相對者為左泉位當終之氣司¶
天之左為天之左間右為天之右間在泉之左為地之¶
左間右為地之右間每嵗客氣始於司天前二位乃地¶
之左間是為初氣以至二氣三氣而終於在泉之六氣¶
每氣各主一步然司天通主上半年在泉通主下半年¶
故又曰嵗半巳前天氣主之嵗半已後地氣主之也¶
<pb:KR3e0085_WYG_034-37b>¶
五運行大論曰天地者萬物之上下也左右者隂陽之¶
道路也諸上見厥隂左少隂右太陽見少隂左太隂右¶
厥隂見太隂左少陽右少隂見少陽左陽明右太隂見¶
陽明左太陽右少陽見太陽左厥隂右陽明所謂面北¶
而命其位也面北命位者謂司天在上位在南方面北¶
而命其左右則東南為司天之右間西南為司天之左¶
間也又曰何謂下曰厥隂在上則少陽在下左陽明右¶
太隂少隂在上則陽明在下左太陽右少陽太隂在上¶
<pb:KR3e0085_WYG_034-38a>¶
則太陽在下左厥隂右陽明少陽在上則厥隂在下左¶
少隂右太陽陽明在上則少隂在下左太隂右厥隂太¶
陽在上則太隂在下左少陽右少隂所謂面南而命其¶
位也面南命位者謂在泉在下位在北方面南而命其¶
左右則東北為在泉之左間西北為在泉之右間也上¶
者右行自西南而降下者左行自東北而升左右周天¶
餘而復㑹故上下相遘天地相臨而變化逆順由兹生¶
矣雖同類相和氣化相生者謂之順異類相臨氣化相¶
<pb:KR3e0085_WYG_034-38b>¶
制者謂之逆然有氣雖同類而亦為病者以相火臨於¶
君火為不當位故也故六微㫖大論曰君位臣則順臣¶
位君則逆逆則病近害速順則病逺害微所謂二火者¶
是也此當與前五運太少齊兼化圖解參看¶
¶
　　六微㫖大論曰天道六六之節盛衰何也曰上下有位¶
左右有紀故少陽之右陽明治之陽明之右太陽治之¶
太陽之右厥隂治之厥隂之右少隂治之少隂之右太¶
隂治之太隂之右少陽治之此言客氣隂陽之次序也¶
<pb:KR3e0085_WYG_034-39a>¶
<pb:KR3e0085_WYG_034-39b>¶
　　推六氣法凡司天前二位即初氣前一位即二氣本位¶
司天為三氣後一位為四氣後二位為五氣後三位為¶
終氣即在泉也掌中一輪六氣燎然在握¶
¶
　　六氣以厥隂為一隂少隂為二隂太隂為三隂少陽為¶
一陽陽明為二陽太陽為三陽故但記厥少太少陽太¶
六字則六氣盡矣厥少太為三隂少陽太為三陽也¶
其法以巳亥為始即起厥隂司天故於巳亥位起厥字¶
子午位為少字丑未位為太字順數到底皆其年分之¶
<pb:KR3e0085_WYG_034-40a>¶
司天也其餘五氣循次可推矣¶
¶
¶
¶
¶
¶
¶
¶
<pb:KR3e0085_WYG_034-40b>¶
<pb:KR3e0085_WYG_034-41a>¶
　　肢掌解(附)¶
¶
　　邵子曰天有四時地有四方人有四肢指節可以觀天¶
掌文可以察地天地之理具於掌矣一曰手仰本乎天¶
親上足方俯乎地親下手可翻覆足不可者陽能兼隂¶
隂不能兼陽也掌之後髙前下象地之西北多山東南¶
多水也聚為川澤掌中之文如川象也手自掌腕肘至¶
肩足自趾脛股至胯各三節三四應十二次也四肢應¶
天四時應地四方一手四指各三節應十二辰兩手合¶
<pb:KR3e0085_WYG_034-41b>¶
之應二十四氣拇指三節二節為隂陽隠者為太極掌¶
大物也合之而三十二應天卦并手足為六十四兼地¶
卦地體極於十六一手有十六數而顯者十五一者太¶
極隠於大物之間也人之四肢各有脉應四時之氣也¶
一脉三部應一時三月也一部三候應一月三旬乾䇿¶
也素問以十二節氣出於天氣而應人之十二經脉謂¶
手足各有三隂三陽也隂陽家以十二支分於指之周¶
圈十二節謂之十二支掌以洛書數分於食中名三指¶
<pb:KR3e0085_WYG_034-42a>¶
各三宮謂之九宫掌以八卦分於食中名三指去中宫¶
不用乾起名指根西北方位以次而終兑於正西謂之¶
八方掌以一坎起食指根逐節而上二坤三震四巽五¶
申六乾七兑八艮九離而終於名指根謂之排山掌以¶
一白二黒三碧四緑五黄六白七赤八白九紫亦如前¶
法謂之紫白掌以甲起寅位而癸終於亥去子丑兩宫¶
不用謂之十干掌用食中名上下六節謂之六壬掌由¶
是觀之是天地之理舉掌可盡邵子固非欺我而天之¶
<pb:KR3e0085_WYG_034-42b>¶
生人又豈偶然哉¶
¶
¶
¶
¶
¶
¶
¶
<pb:KR3e0085_WYG_034-43a>¶
<pb:KR3e0085_WYG_034-43b>¶
　　此圖上者右行下者左行自初至終乃為地之主氣靜¶
而守位者也¶
¶
　　義出六微㫖大論中¶
¶
¶
¶
¶
¶
<pb:KR3e0085_WYG_034-44a>¶
<pb:KR3e0085_WYG_034-44b>¶
　　天符者中運與司天相符也如丁年木運上見厥隂風¶
木司天即丁巳之類共十二年¶
¶
　　太乙天符者如戊午年以火運火支又見少隂君火司¶
天三合為治也共四年¶
¶
¶
¶
¶
<pb:KR3e0085_WYG_034-45a>¶
<pb:KR3e0085_WYG_034-45b>¶
　　嵗㑹者中運與年支同其氣化也如木運臨卯木火運¶
臨午火之類共八年¶
¶
¶
¶
¶
¶
¶
¶
<pb:KR3e0085_WYG_034-46a>¶
<pb:KR3e0085_WYG_034-46b>¶
　　同天符同嵗㑹者中運與在泉合其氣化也陽年曰同¶
天符隂年曰同嵗㑹如甲辰年陽土運而太隂在泉則¶
為同天符癸卯年隂火運而少隂在泉則為同嵗㑹共¶
十二年¶
¶
¶
¶
¶
<pb:KR3e0085_WYG_034-47a>¶
　　天符嵗㑹圖説¶
¶
　　天符嵗㑹者氣運相符之謂也六微㫖大論曰天氣始¶
於甲地氣始於子子甲相合命曰嵗立氣運相臨而天¶
符嵗㑹盛衰虚實所由生矣故每嵗天地之令各有上¶
中下三氣之分司天者主行天令行乎上也嵗運者主¶
生化運動之機行乎中也在泉者主地之化行乎下也¶
遇而同其氣者化之平遇而異其氣者化之逆故曰非¶
其位則邪當其位則正邪則變甚正則微也又曰天符¶
<pb:KR3e0085_WYG_034-47b>¶
為執法嵗㑹為行令太乙天符為貴人中執法者其病¶
速而危中行令者其病徐而持中貴人者其病暴而死¶
雖天符嵗㑹皆得純正之氣然其過亢則未免中邪亦¶
有輕重故中嵗㑹者為輕以行令者之權輕也中天符¶
者為重以執法者之權重也中太乙者為尤重以三氣¶
皆傷而貴人之不可犯也故天元紀大論曰知迎知隨¶
氣可與期也¶
¶
　　○天符者天元紀大論曰應天為天符謂中運之氣與¶
<pb:KR3e0085_WYG_034-48a>¶
司天之氣相同者命曰天符符之為言合也如六微¶
㫖大論曰木運之嵗上見厥隂火運之嵗上見少陽¶
少隂土運之嵗上見太隂金運之嵗上見陽明水運¶
之嵗上見太陽者是也又六元正紀大論曰戊子戊¶
午太徴上臨少隂戊寅戊申太徴上臨少陽丙辰丙¶
戌太羽上臨太陽如是者三丁巳丁亥少角上臨厥¶
隂乙卯乙酉少商上臨陽明巳丑巳未少宫上臨太¶
隂如是者三前三者言三太也後三者言三少也上¶
<pb:KR3e0085_WYG_034-48b>¶
者言司天也臨者天運相臨也二論之詞不同而義¶
則一也天符共十二年而戊午乙酉己丑己未四年¶
又是嵗㑹然既為天符又為嵗㑹是天氣運氣嵗支¶
三者俱㑹乃為太乙天符也如戊午年戊為火運午¶
年君火司天又午屬南方火位故曰三合為治也¶
¶
　　○太乙天符者尊之之號也故太乙天符稱貴人共四¶
年即戊午己丑己未乙酉是也詳見前天符論中¶
¶
　　○嵗㑹者天元紀大論曰承嵗為嵗直乃中運之氣與¶
<pb:KR3e0085_WYG_034-49a>¶
嵗支相同者是也六微㫖大論曰木運臨卯火運臨¶
午土運臨四季金運臨酉水運臨子所謂嵗㑹氣之¶
平也不分隂年陽年但取四正之支與運相合乃為¶
四直承嵗四正支者子午卯酉是也如辰戌丑未四¶
年土無定位寄旺於四時之末各一十八日有奇則¶
亦通論承嵗也嵗㑹共計八年而四年同於天符是¶
即太乙天符也按八年之外猶有四年類嵗㑹而實¶
非者如壬寅皆木庚申皆金癸巳皆火辛亥皆水亦¶
<pb:KR3e0085_WYG_034-49b>¶
是運與年支相合而不為嵗㑹者以不當四正之位¶
故也然除壬寅庚申二陽年不相和順者無論至若¶
癸巳辛亥二隂年雖不為嵗㑹而上下隂陽相佐亦¶
得平氣其物生脉應亦皆合期也¶
¶
　　○同天符同嵗㑹者言中運之氣與在泉相合也但分¶
陽年曰同天符隂年曰同嵗㑹六元正紀大論曰甲¶
辰甲戌太宫下加太隂壬寅壬申太角下加厥隂庚¶
子庚午太商下加陽明如是者三三者謂三太之年¶
<pb:KR3e0085_WYG_034-50a>¶
為同天符也又曰癸巳癸亥少徵下加少陽辛丑辛¶
未少羽下加太陽癸卯癸酉少徵下加少隂如是者¶
三三者謂三少之年為同嵗㑹也故又曰太過而加¶
同天符即三太之年也不及而加同嵗㑹即三少之¶
年也下加者在泉為下也¶
¶
　　○右天符十二年太乙天符四年嵗㑹八年同天符六¶
年同嵗㑹六年五者分而言之共三十六年然太乙¶
天符四年已同在天符十二年中矣嵗㑹八年亦有¶
<pb:KR3e0085_WYG_034-50b>¶
四年同在天符中矣故合而言之六十年中止得二¶
十八年也六元正紀大論曰凡二十四嵗者葢止言¶
天符十二年同天符同嵗㑹共十二年總為二十四¶
年而不言嵗㑹及太乙天符也亦所當審¶
¶
　　天符嵗㑹總歌¶
¶
　　天符中運同天氣　　太乙全兼運㑹支¶
¶
　　嵗㑹運支須四正　　辰戌丑未亦相宜¶
¶
　　同天同嵗泉同運　　隂嵗陽天不必疑¶
<pb:KR3e0085_WYG_034-51a>¶
<pb:KR3e0085_WYG_034-51b>¶
　　六微㫖大論曰甲子嵗初之氣天數始於水下一刻終¶
於八十七刻半者言每嵗六步每部各得六十日又八¶
十七刻半也如甲子嵗初之氣始於寅初初終於子初¶
四乃交春分二之氣正合此數餘放此¶
¶
¶
¶
¶
<pb:KR3e0085_WYG_034-52a>¶
<pb:KR3e0085_WYG_034-52b>¶
　　六微㫖大論曰乙丑嵗初之氣天數始於二十六刻者¶
言大寒日寅後二十六刻也及六十日八十七刻半乃¶
交於春分節二之氣餘步放此¶
¶
¶
¶
¶
¶
<pb:KR3e0085_WYG_034-53a>¶
<pb:KR3e0085_WYG_034-53b>¶
　　丙寅嵗初之氣天數始於五十一刻者言大寒日寅後¶
五十一刻也同前¶
¶
¶
¶
¶
¶
¶
<pb:KR3e0085_WYG_034-54a>¶
<pb:KR3e0085_WYG_034-54b>¶
　　丁卯嵗終之氣終於水下百刻是子丑寅卯四年而一¶
周之數巳盡至戊辰嵗初之氣復始於水下一刻而與¶
甲子嵗氣同矣詳義見後三合㑹同圖説¶
¶
¶
¶
¶
¶
<pb:KR3e0085_WYG_034-55a>¶
<pb:KR3e0085_WYG_034-55b>¶
　　水下一刻三合㑹同解¶
¶
　　六微㫖大論曰甲子之嵗天數始於水下一刻終於八¶
十七刻半謂起於艮中之南寅初一刻蓋寅為嵗日之¶
首如靈樞衛氣行篇曰常以平旦為紀者是也一晝一¶
夜凡百刻司天者紀以漏水故曰始於水下一刻　嵗¶
氣三合㑹同者如甲子嵗初之氣始於水下一刻以至¶
終之氣終於二十五刻所謂初六日行一周也乙丑嵗¶
初之氣始於二十六刻終之氣終於五十刻所謂六二¶
<pb:KR3e0085_WYG_034-56a>¶
日行再周也丙寅嵗初之氣始於五十一刻終之氣終¶
於七十五刻所謂六三日行三周也丁卯嵗初之氣始¶
於七十六刻終之氣終於水下百刻所謂六四日行四¶
周也四周謂之一紀次至戊辰壬申嵗復皆始於一刻¶
與甲子嵗同所以申子辰嵗氣㑹同三合也此後巳年¶
酉年俱同丑年午年戌年俱同寅年亥年未年俱同卯¶
年故申子辰巳酉丑寅午戌亥卯未嵗氣皆同如此所¶
以為之三合以是類推則六十年氣數可指諸掌矣¶
<pb:KR3e0085_WYG_034-56b>¶
<pb:KR3e0085_WYG_034-57a>¶
<pb:KR3e0085_WYG_034-57b>¶
　　南北政者五運以土為尊居中央而統于金木水火故¶
十干以甲己年土運為君象主南面行令而為南政其¶
餘乙庚丙辛丁壬戊癸八年為臣象皆北面受令而為¶
北政南政北政脉當各有不應若當應不應不當應而¶
應者乃謂之隂陽交尺寸反斯為害矣¶
¶
¶
¶
<pb:KR3e0085_WYG_034-58a>¶
<pb:KR3e0085_WYG_034-58b>¶
<pb:KR3e0085_WYG_034-59a>¶
　　南北政説(附隂陽交尺寸反)¶
¶
　　南北二政運有不同上下隂陽脉有不應五運行大論¶
曰先立其年以知其氣左右應見乃可以言死生之逆¶
順也倘麤工不知而呼寒呼熱妄施治療害莫大矣¶
南北政者即用巳為南政餘為北政是也至真要大論¶
曰隂之所在寸口何如岐伯曰視嵗南北可知之矣謂¶
南政之年南面行令其氣在南所以南為上而北為下¶
司天在上在泉在下人氣應之故寸為上而尺為下左¶
<pb:KR3e0085_WYG_034-59b>¶
右俱同北政之嵗北面受令其氣在北所以北為上而¶
南為下在泉應上司天應下人氣亦應之故尺應上而¶
寸應下司天應兩尺在泉應兩寸地之左間為右寸右¶
間為左寸天之左間為左尺右間為右尺正與男子面¶
南受氣女子面北受氣之理同也¶
¶
　　脉有不應者謂隂之所在脉乃沈細不應本脉也隂者¶
言六氣有三隂三陽而三隂之位則少隂居中太隂居¶
左厥隂居右脉之不應者乃以三隂之中少隂所居之¶
<pb:KR3e0085_WYG_034-60a>¶
處言之而又分南北二政以定其上下也故至真要大¶
論曰北政之嵗三隂在下則寸不應三隂在上則尺不¶
應南政之嵗三隂在天則寸不應三隂在泉則尺不應¶
又曰北政之嵗少隂在泉則寸口不應正以北政之年¶
司天應尺而在泉應寸也厥隂在泉則右不應右者右¶
寸也以少隂居厥隂之左而以地之左間為右寸也太¶
隂在泉則左不應左者左寸也以少隂居太隂之右而¶
以地之右間為左寸也南政之年少隂司天則寸口不¶
<pb:KR3e0085_WYG_034-60b>¶
應寸口者兩寸也正以南政之年上為寸而下為尺也¶
厥隂司天則右不應右者右寸也以少隂居厥隂之左¶
而當右寸之位也太隂司天則左不應左者左寸也以¶
少隂居太隂之右而當左寸之位也此經文雖未盡言¶
然北舉在泉則天在其中矣南舉司天則在泉其中矣¶
故又曰諸不應者反其診則見矣反其診者謂南北相¶
反而診之當自見矣故北政之年少隂司天則兩尺不¶
應太隂司天則少隂在右所以右尺不應厥隂司天則¶
<pb:KR3e0085_WYG_034-61a>¶
少隂在左所以左尺不應南政之年少隂在泉則兩尺¶
不應太隂在泉則少隂在右所以右尺不應厥隂在泉¶
則少隂在左所以左尺不應也隂之所在義詳運氣類¶
五¶
¶
　　隂陽交尺寸反者如其年少隂在左當左脉不應而反¶
見於右陽脉本在右而反互移於左是少隂所易之位¶
非少陽則太陽脉也故曰隂陽交交者死惟辰戌丑未¶
寅申巳亥八年有之尺寸反者如其年少隂在尺當尺¶
<pb:KR3e0085_WYG_034-61b>¶
不應而反見於寸陽本在寸而反移於尺故曰尺寸反¶
反者死惟子午卯酉年有之然必也隂陽之交始爲交¶
也尺寸俱反始為反也若但本位當應而不應者乃隂¶
氣之不應也止疾而已不在隂陽交尺寸反之例不可¶
膠柱¶
¶
　　南北政歌(前二句言寸後二句言尺)¶
¶
　　南政子午兩寸沈　　丑未巳亥左右尋(左右寸也)¶
¶
　　卯酉兩尺寅申左(左尺)　辰戌右尺真分明¶
¶
<pb:KR3e0085_WYG_034-62a>¶
　　北政陽明沈兩寸　　太陽少陽左右應(左右寸也)¶
¶
　　少隂兩尺厥隂左(左尺)　太隂右尺何須問¶
¶
¶
¶
¶
¶
¶
<pb:KR3e0085_WYG_034-62b>¶
<pb:KR3e0085_WYG_034-63a>¶
<pb:KR3e0085_WYG_034-63b>¶
　　其法以南政子年起中指端北政子年起中指根俱逆¶
行輪之凡年辰所值之處即其不應之位如南政子起¶
中指端即兩寸不應丑年左寸寅年左尺右數到底皆¶
南政不應之位北政子年起中指根如前右數到底皆¶
北政不應之位¶
¶
¶
¶
<pb:KR3e0085_WYG_034-64a>¶
　　推原南北政説¶
¶
　　愚按南北政之義諸説皆以甲己屬土為五行之尊故¶
曰南政似屬牽強夫干支相合而成花甲十干之中復¶
各有所統十干如六甲干頭必起甲子至戊末而六十¶
花甲盡及至六巳復起甲子至癸末而六十花甲盡故¶
甲巳年必起於甲子月甲巳日必起於甲子時此甲巳¶
二干所以為十干之首故象君而為南政其餘則北面¶
象臣而為北政人之血脉故亦應之即竒門諸家亦獨¶
<pb:KR3e0085_WYG_034-64b>¶
以甲巳為符頭此花甲自然之理固不待土為五行之¶
尊而分南北也晰理者以謂然否¶
¶
¶
¶
¶
¶
¶
<pb:KR3e0085_WYG_034-65a>¶
<pb:KR3e0085_WYG_034-65b>¶
　　九宫八風篇曰太一常以冬至之日居叶蟄之宫四十¶
六日立春居天留春分居倉門逐節挨宫各居四十六¶
日惟巽乾兩宫止四十五日至乾而復反於坎如是無¶
巳終而復始¶
¶
¶
¶
¶
<pb:KR3e0085_WYG_034-66a>¶
<pb:KR3e0085_WYG_034-66b>¶
　　此即洛書數戴九履一左三右七二四為肩六八為足¶
五居中央也此數上中下三層横皆十五左中右三層¶
縱皆十五巽中乾坤中艮四隅皆十五故竒門家曰縱¶
横十五在其中也¶
¶
¶
¶
¶
<pb:KR3e0085_WYG_034-67a>¶
　　九宫星野説¶
¶
　　天元紀大論曰九星懸朗七曜周旋此星曜之所以有¶
象也而六元正紀大論中凡不及之年則有所向災宫¶
五行九星咸有分野不可不察如少羽嵗云災一宫者¶
以少羽屬辛為水之不及而一乃正北坎位天蓬水星¶
司也少角嵗災三宫者以少角屬丁為木之不及而三¶
乃正東震位天衝木星司也少宫嵗災五宫者以少宫¶
屬巳為土之不及而五乃中宫天禽土星司也少商嵗¶
<pb:KR3e0085_WYG_034-67b>¶
災七宫者以少商屬乙為金之不及而七乃正西兑位¶
天柱金星司也少徴嵗災九宫者以少徴屬癸為火之¶
不及而九乃正南離位天英火星司也此皆以五運不¶
及之方故災及之若甲丙戊庚壬年乃為嵗運太過之¶
年則無災宫矣然經文止言五正之宫而不詳言九宫¶
者乃槩舉五方為言也使能再兼五行不盡之意而推¶
廣之則四隅之外及五太之年豈無所傷亦可意㑹而¶
通矣¶
¶
<pb:KR3e0085_WYG_034-68a>¶
　　按天元玉冊九星註曰天蓬一水正之宫也天芮二土¶
神之應宫也天衝三木正之宫也天輔四木神之應宫¶
也天禽五土正之宫也天心六金神之應宫也天柱七¶
金正之宫也天任八土神之應宫也天英九火正之宫¶
也九星有位以應九州之分野即冀兗青徐揚荆豫梁¶
雍禹貢九州之次也¶
¶
　　唐㑹要九宫九星¶
¶
　　天蓬(太乙坎水白)　天芮(攝提坤土黒)　天衝(軒轅震木碧)¶
¶
<pb:KR3e0085_WYG_034-68b>¶
　　天輔(招揺巽木緑)　天禽(天符中土黄)　天心(青龍乾金白)¶
¶
　　天柱(咸池兑金赤)　天任(太隂艮土白)　天英(天乙離火紫)¶
¶
¶
¶
¶
¶
¶
<pb:KR3e0085_WYG_034-69a>¶
<pb:KR3e0085_WYG_034-69b>¶
　　假如亥年太陽寒水原在天之右間太隂濕土原在地¶
之右間至子年則太陽降而入地為地之左間太隂升¶
而上天為天之左間丑寅以後循序皆然此客氣之一¶
定者舉此子年為例其他年司天在泉遷正退位之序¶
可類推矣¶
¶
¶
¶
<pb:KR3e0085_WYG_034-70a>¶
<pb:KR3e0085_WYG_034-70b>¶
　　五星之在天地名號各有不同木星在天曰天衝在地¶
曰地蒼火星在天曰天英在地曰地彤土星在天曰天¶
芮在地曰地阜金星在天曰天柱在地曰地晶水星在¶
天曰天蓬在地曰地𤣥以分主東南西北中而土則寄¶
位西南也¶
¶
¶
¶
<pb:KR3e0085_WYG_034-71a>¶
<pb:KR3e0085_WYG_034-71b>¶
　　五星升降不前解¶
¶
　　凡氣候有升降不前者謂天氣不得降地氣不得升也¶
如本年司天之氣不及者未得遷正故地之右間不得¶
升天舊年司天之氣有餘者不肯退位故天之右間不¶
即入地至真要大論曰主嵗者紀嵗可見逐年升降之¶
權皆由司天為主也六微㫖大論曰至而至者和至而¶
不至來氣不及也未至而至來氣有餘也應則順否則¶
逆逆則變生變生則病也¶
¶
<pb:KR3e0085_WYG_034-72a>¶
　　如子午之嵗太隂當升為天之左間而天衝抑之不得¶
前太陽當降為地之左間而地阜窒之不得入又遇本¶
嵗少隂未得遷正則太隂不得升天舊嵗厥隂未得退¶
位則太陽不得降地如壬子壬午木運太過則中運勝¶
土而太隂不得升甲子甲午土運太過則中運勝水而¶
太陽不得降也¶
¶
　　如丑未之嵗少陽當升為天之左間而天蓬抑之不得¶
前厥隂當降為地之左間而地晶窒之不得入又遇本¶
<pb:KR3e0085_WYG_034-72b>¶
嵗太隂未得遷正則少陽不得升天舊嵗少隂未得退¶
位則厥隂不得降地如辛丑辛未水運有餘則中運勝¶
火而少陽不得升乙丑乙未金運有餘則中運勝木而¶
厥隂不得降也¶
¶
　　如寅申之嵗陽明當升為天之左間而天英抑之不得¶
前少隂當降為地之左間而地𤣥窒之不得入又遇本¶
嵗少陽未得遷正則陽明不得升天舊嵗太隂未得退¶
位則少隂不得降地如戊寅戊申火運太過則中運勝¶
<pb:KR3e0085_WYG_034-73a>¶
金而陽明不得升丙寅丙申水運太過則中運勝火而¶
少隂不得降也¶
¶
　　如卯酉之嵗太陽當升為天之左間而天芮抑之不得¶
前太隂當降為地之左間而地蒼窒之不得入又遇本¶
嵗陽明未得遷正則太陽不得升天舊嵗少陽未得退¶
位則太隂不得降地如巳卯巳酉土運有餘則中運勝¶
水而太陽不得升丁卯丁酉木運有餘則中運勝土而¶
太隂不得入也¶
¶
<pb:KR3e0085_WYG_034-73b>¶
　　如辰戌之嵗厥隂當升為天之左間而天柱抑之不得¶
前少陽當降為地之左間而地𤣥窒之不得入又遇本¶
嵗太陽未得遷正則厥隂不得升天舊嵗陽明未得退¶
位則少陽不得降地如庚辰庚戌金運太過則中運勝¶
木而厥隂不得升丙辰丙戌水運太過則中運勝火而¶
少陽不得降也¶
¶
　　如巳亥之嵗少隂當升為天之左間而天蓬抑之不得¶
前陽明當降為地之左間而地彤窒之不得入又遇本¶
<pb:KR3e0085_WYG_034-74a>¶
嵗厥隂未得遷正則少隂不得升天舊嵗太陽未得退¶
位則陽明不得降地如辛巳辛亥水運有餘則中運勝¶
火而少隂不得升癸巳癸亥火運有餘則中運勝金而¶
陽明不得降也¶
¶
¶
¶
¶
<pb:KR3e0085_WYG_034-74b>¶
¶
¶
¶
¶
¶
¶
¶
¶
　　類經圖翼卷二¶
¶
