# -*- mode: mandoku-view -*-
#+TITLE: 類經
#+DATE: 2019-03-29 21:06:43.298319
#+PROPERTY: ID KR3e0085
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 42
<pb:KR3e0085_WYG_042-1a>¶
　　欽定四庫全書¶
¶
　　類經圖翼卷十¶
¶
　　明　張介賓　撰¶
¶
　　經絡(八)¶
¶
　　竒俞類集¶
¶
　　頭面部¶
¶
　　前神聰　去前頂五分自神庭至此穴共四寸¶
¶
　　主治中風風癎灸三壯¶
¶
<pb:KR3e0085_WYG_042-1b>¶
　　後神聰　去百㑹一寸¶
¶
　　主治中風風癎灸三壯¶
¶
　　髪際　平眉上三寸是穴¶
¶
　　主治頭風眩暈疼痛延乆不愈灸三壯¶
¶
　　印堂　在兩眉中間¶
¶
　　神農鍼經云治小兒急慢驚風可灸三壯艾炷如小¶
麥○玉龍賦云善治驚慉¶
¶
　　海泉　在舌下中央脈上○主治消渴鍼出血¶
¶
<pb:KR3e0085_WYG_042-2a>¶
　　左金津　右玉液　在舌下兩旁紫脈上¶
¶
　　主治消渴口瘡舌腫喉痺三稜鍼出血¶
¶
　　陽維　在耳後引耳令前絃筋上是穴¶
¶
　　千金云耳風聾雷鳴灸陽維五十壯¶
¶
　　鼻交頞中　千金翼云主癲風角弓反張羊鳴大風青¶
風面風如蟲行卒風多睡健忘心中憒憒口禁卒倒¶
不識人黄疸急黃此一穴皆主之鍼入六分得氣即¶
寫留三呼五吸不補亦宜灸然不及鍼慎酒麵生冷¶
<pb:KR3e0085_WYG_042-2b>¶
醋滑猪魚蒜蕎麥漿水¶
¶
　　機闗　在耳下八分近前¶
¶
　　千金翼云凡卒中風口噤不開灸機闗二穴五壯即¶
愈一云隨年為壯僻者逐左右灸之¶
¶
　　脣裏穴　千金翼云脣裏正當承漿邉逼齒齗鍼三鋥¶
主治馬黃黃疸¶
¶
　　夾承漿穴　千金翼云夾承漿兩邉各一寸治馬黃急¶
疫¶
¶
<pb:KR3e0085_WYG_042-3a>¶
　　鷰口　在口吻兩邉鷰口處赤白肉際¶
¶
　　千金翼云主治狂風罵詈撾斫人名為熱陽風灸鷰¶
口各一壯○又云狂邪鬼語灸十五壯○又云小兒¶
大小便不通灸口兩吻各一壯¶
¶
　　顳顬　千金翼云顳顬在眉眼尾中間上下有來去絡¶
脈是鍼灸之所○主治疸氣温病¶
¶
　　耳上穴　千金翼云治癭氣灸風池及耳上髪際各百¶
壯千金作兩耳後髪際¶
¶
<pb:KR3e0085_WYG_042-3b>¶
　　當陽　當瞳子直入髪際内一寸去臨泣五分是穴○¶
主治風眩鼻塞灸三壯¶
¶
　　魚尾　在目眥外頭¶
¶
　　玉龍賦云兼睛明太陽治目證¶
¶
　　胸背腹脇部¶
¶
　　龍頷　在鳩尾上一寸半¶
¶
　　千金翼云主心痛冷氣上灸百壯勿鍼¶
¶
　　乳上穴　千金翼云治乳癰妬乳以繩橫度口以度從¶
<pb:KR3e0085_WYG_042-4a>¶
乳上行灸度頭二七壯¶
¶
　　通谷　在乳下二寸¶
¶
　　千金云心痛惡氣上脇痛急灸五十壯¶
¶
　　魂舍　在夾臍兩邉相去一寸¶
¶
　　千金云主小腸洩痢膿血灸百壯小兒減之¶
¶
　　肋頭　千金翼云治瘕癖患左灸左患右灸右第一屈¶
肋頭近第二肋下即是灸處第二肋頭近第三肋下¶
向肉翅前亦是灸處初日灸三壯次日五壯後七壯¶
<pb:KR3e0085_WYG_042-4b>¶
周而復始至十止惟忌大蒜餘不忌¶
¶
　　肋罅　千金翼云治飛尸諸注以繩量病人兩乳間中¶
屈之乃從乳頭向外量使當肋罅於繩頭盡處是穴¶
灸隨年壯千金云三壯或七壯男左女右○又云凡¶
中尸者飛尸遁尸風尸尸注也其狀皆腹脹痛急不¶
得息氣上衝心胸兩脇或踝踴起或攣引腰脊灸乳¶
後三寸男左女右可二七壯如不止多其壯數愈¶
¶
　　長谷　在夾臍相去五寸一名循際¶
¶
<pb:KR3e0085_WYG_042-5a>¶
　　千金云主治下痢不嗜食食不消灸五十壯三報之¶
¶
　　腸遺　俠中極旁相去二寸半¶
¶
　　千金云治大便難灸隨年壯¶
¶
　　肓募　千金云肓募二穴以乳頭斜度至臍中乃屈去¶
其半從乳下量至盡處是穴主治結氣囊裏鍼藥所¶
不及者灸隨年壯¶
¶
　　脇堂　在腋下骨間陷中舉腋取之¶
¶
　　主治胸脅氣滿噦噫喘逆目黄逺視䀮䀮可灸五壯¶
¶
<pb:KR3e0085_WYG_042-5b>¶
　　後腋下穴　千金云治頸漏灸背後兩邉腋下後文頭¶
隨年壯¶
¶
　　腋下穴　千金翼云噦噫膈中氣閉塞灸腋下聚毛下¶
附肋宛宛中五十壯神良¶
¶
　　胞門　子户　氣門¶
¶
　　千金翼云子藏門塞不受精妊娠不成若墮胎腹痛¶
漏胞見赤灸胞門五十壯闗元左邉二寸是也右邉¶
名子户若胞衣不出及子死腹中或腹中積聚皆鍼¶
<pb:KR3e0085_WYG_042-6a>¶
入胞門一寸¶
¶
　　又云胎孕不成灸氣門穴在闗元旁三寸各五十壯¶
○又漏胎下血不禁灸百壯¶
¶
　　脊背五穴　千金翼云治大人癲疾小兒驚癎灸背第¶
二椎上及下窮骨尖二處乃以繩度量上下中折復¶
量至脊骨上㸃記之共三處畢復斷此繩取其半者¶
為三折而參合如□字以上角對中央一穴其下二¶
角正夾脊兩邉同灸之凡五處也各百壯¶
¶
<pb:KR3e0085_WYG_042-6b>¶
　　濁浴　千金翼云俠膽俞旁行相去五寸名濁浴○主¶
胸中膽病恐畏多驚少力口苦無味灸隨年壯¶
¶
　　巨闕俞　千金翼云第四椎名巨闕俞主胸膈中氣灸¶
隨年壯¶
¶
　　督俞　在第六椎下兩旁相去各二寸禁鍼可灸一名¶
髙蓋¶
¶
　　氣海俞　在第十五椎下兩旁相去各二寸刺三分留¶
六呼可灸¶
¶
<pb:KR3e0085_WYG_042-7a>¶
　　闗元俞　在第十七椎下兩旁相去各二寸刺三分留¶
六呼可灸○主治瀉痢虚脹小便難婦人瘕聚諸疾¶
¶
　　腰眼　其法令病人平眠以筆於兩腰眼宛宛中㸃二¶
穴各灸七壯此穴諸書所無而居家必用載之云其累¶
試累驗¶
¶
　　主治諸勞瘵已深之難治者於癸亥日二更盡入三¶
更時令病人平眠取穴灸三壯¶
¶
　　一傳治傳屍癆瘵以致滅門絶户者有之此證因寒¶
<pb:KR3e0085_WYG_042-7b>¶
熱煎作血凝氣滯有化而為蟲者内食藏府每致傳¶
人百方難治惟灸可攻其法於癸亥日二更後將交¶
夜半乃六神皆聚之時勿使人知令病者解去下衣¶
舉手向上略轉後些則腰間兩旁自有微陷可見是¶
名鬼眼穴即俗人所謂腰眼也正身直立用墨㸃記¶
然後上床合面而卧用小艾炷灸七壯或九壯十一¶
壯尤好其蟲必於吐瀉中而出燒燬逺棄之可免傳¶
染比四花等穴尤易且效¶
¶
<pb:KR3e0085_WYG_042-8a>¶
　　千金翼云治腰痛灸腰目窌在尻上約左右○又云¶
在腎俞下三寸夾脊兩旁各一寸半以指按陷中主¶
治消渴此二説者似皆指此穴¶
¶
　　夾脊穴　肘後云此華佗法¶
¶
　　千金翼云治霍亂轉筋令病者合面卧伸兩手著身¶
以繩橫牽兩肘尖當脊間繩下兩旁相去各一寸半¶
所灸百壯無不差者¶
¶
　　下極俞　千金翼云第十五椎名下極俞主腹中疾腰¶
<pb:KR3e0085_WYG_042-8b>¶
痛膀胱寒飲澼注下灸隨年壯¶
¶
　　十七椎穴　千金翼云轉胞腰痛灸十七椎五十壯¶
迴氣　在脊窮骨上赤白肉下¶
¶
　　主五痔便血失屎灸百壯千金翼曰若灸窮骨惟多¶
為佳¶
¶
　　身交　在少腹下橫文中¶
¶
　　千金翼曰白崩中灸少腹橫文當臍孔直下一百壯¶
及治胞落㿗須三報之○又治大小便不通○又治¶
<pb:KR3e0085_WYG_042-9a>¶
尿牀者可灸七壯¶
¶
　　隂部¶
¶
　　橫骨　千金翼曰婦人遺尿不知時出灸横骨當隂門¶
七壯○又治㿗疝在横骨兩旁夾莖灸之¶
¶
　　泉隂　在橫骨三寸¶
¶
　　千金翼云治㿗卵偏大灸泉隂百壯三報之¶
¶
　　隂囊下橫文　千金翼云治風氣眼反口噤腹中切痛¶
灸隂囊下第一橫理十四壯¶
¶
<pb:KR3e0085_WYG_042-9b>¶
　　隂莖　千金翼云治卒癲病灸隂莖上宛宛中三壯得¶
小便通即瘥當尿孔上是穴○又灸隂莖頭三壯¶
¶
　　羊矢　在㑹隂旁三寸股内橫文中按皮肉間有核如¶
羊矢可刺三分灸七壯¶
¶
　　四支部¶
¶
　　大骨空　在手大指第二節前尖上屈指當骨節中灸¶
二七壯禁鍼○主治内瘴乆痛及吐瀉¶
¶
　　拳尖　在中指本節前骨尖上握拳取之○主治風眼¶
<pb:KR3e0085_WYG_042-10a>¶
翳膜疼痛患左灸右患右灸左炷如小麥¶
¶
　　五虎　在手食指無名指背間本節前骨尖上各一穴¶
握拳取之○主治手指拘攣¶
¶
　　中魁　在手中指第二節前骨尖上屈指得之○捷法¶
又云在手腕中上側兩筋間陷中灸二七壯葢此以¶
陽谿言也觀者辨之¶
¶
　　主治五膈反胃¶
¶
　　手中指第一節穴　千金云牙齒疼灸兩手中指背第¶
<pb:KR3e0085_WYG_042-10b>¶
二節前有陷處七壯下火立愈¶
¶
　　中泉　在手腕外間陽池陽谿中間陷中灸七壯○主¶
治胸中氣滿不得卧肺脹滿膨膨然目中白翳掌中¶
熱胃氣上逆唾血及心腹中諸氣痛¶
¶
　　手掌後白肉際穴　主治霍亂轉筋在兩臂及胸中灸¶
手掌後白肉際七壯¶
¶
　　手掌後臂間穴　千金云治疔腫灸掌後横文後五指¶
許男左女右七壯即驗已用得效○又云治風牙疼¶
<pb:KR3e0085_WYG_042-11a>¶
以繩量自手中指頭至掌後第一橫文折為四分乃¶
復自橫文比量向後於臂中盡處兩筋間是穴灸三¶
壯隨左右灸之兩患者灸兩臂至驗¶
¶
　　虎口　小兒脣𦂳灸虎口男左女右七壯又兼灸承漿¶
三壯○又治煩熱頭疼刺虎口三分○又治心痛灸¶
兩虎口白肉際七壯¶
¶
　　手足髓孔　千金翼云手髓孔在腕後尖骨頭宛宛中¶
(此當是下踝前也)脚髓孔在足外踝後一寸俱主痿退風半¶
<pb:KR3e0085_WYG_042-11b>¶
身不遂可灸百壯¶
¶
　　兩手研子骨　千金翼云豌豆瘡灸兩手腕研子骨尖¶
上三壯男左女右¶
¶
　　河口　千金翼云狂走驚癎灸河口五十壯在手腕後¶
陷中動脈此與陽明同也(按此當是手陽明陽谿之次)¶
¶
　　肘尖　千金翼云治腸癰屈兩肘尖頭骨各灸百壯則¶
下膿血者愈○又云正灸肘頭鋭骨¶
¶
　　膝眼　在膝頭骨下兩旁陷中刺五分禁灸¶
¶
<pb:KR3e0085_WYG_042-12a>¶
　　主治膝冷痛不已昔有人膝痛灸此遂致不起以禁¶
灸也○玉龍賦云兼髖骨治脚腿重痛¶
¶
　　髖骨　在膝葢上梁邱旁外開一寸¶
¶
　　主治兩脚膝紅腫痛寒濕走注白虎歴節風痛腿丫¶
風痛舉動不得¶
¶
　　風市　在膝上七寸外側兩筋間又取法令正身平立¶
直垂兩手著腿當中指頭盡處陷中是穴鍼五分灸¶
三五壯○千金云病輕者不可減百壯重者灸五六百¶
<pb:KR3e0085_WYG_042-12b>¶
壯○主治腰腿痠痛足脛麻頑脚氣起坐艱難先寫¶
後補風痛先補後寫此風痺冷痛之要穴○玉龍賦¶
云兼隂市能驅腿脚之乏力○神農經云治偏風半¶
身不隨兩脚疼痛灸二十一壯¶
¶
　　交儀穴　千金云婦人漏下赤白月水不利灸交儀穴¶
在内踝上五寸¶
¶
　　營池四穴　千金云婦人下血漏赤白灸營池四穴三¶
十壯在内踝前後兩邉池上脈一名隂陽¶
¶
<pb:KR3e0085_WYG_042-13a>¶
　　漏隂穴　千金云婦人漏下赤白四肢痠削灸漏隂三¶
十壯穴在内踝下五分微動脈上¶
¶
　　足太隂　太陽穴　千金云婦人逆産足先出刺足太¶
隂入三分足入乃出鍼穴在内踝後白肉際骨陷宛¶
宛中○又胞衣不出刺足太陽入四分在外踝後一¶
寸宛宛中(按此或即崑崙穴)¶
¶
　　足踝　千金云小兒重舌灸左足踝上七壯○又云灸¶
兩足外踝上三壯○又治齒疼灸外踝上髙骨前交¶
<pb:KR3e0085_WYG_042-13b>¶
脈上七壯○又治轉筋十指拘攣灸足外踝骨上七¶
壯○又治反胃吐食灸内踝下稍斜向前有穴三壯¶
外臺秘要云向前一指○又治諸惡漏中冷瘜肉出¶
灸足内踝上各三壯二年六壯¶
¶
　　外踝尖　在外踝尖上三寸○主治外轉筋可灸七壯¶
或刺出血¶
¶
　　踝尖　在足内踝尖上○主治下牙痛内亷轉筋脚氣¶
寒熱灸七壯或鍼出血¶
¶
<pb:KR3e0085_WYG_042-14a>¶
　　内崑崙　在足内踝後陷中¶
¶
　　主治轉筋刺入六分氣至寫之¶
¶
　　承命　在内踝後上行三寸動脈中¶
¶
　　主治狂邪驚癎灸三十壯一曰七壯¶
¶
　　足踵　主治霍亂轉筋灸湧泉三七壯如不止灸足腫¶
聚筋上白肉際七壯立愈¶
¶
　　隂陽穴　在足拇指下屈裏表頭白肉際○主治婦人¶
下漏赤白注泄灸隨年壯三報之¶
¶
<pb:KR3e0085_WYG_042-14b>¶
　　足大指横文穴　三毛中¶
¶
　　千金翼云治卒中惡悶熱毒欲死灸足大指横文隨¶
年為壯○又治隂腫欲潰困憊灸大拇指本節横文¶
中五壯一曰隨年壯○又治㿗卵疝氣灸足大指本¶
節間三壯○又治㿗疝灸足大指内側去端一寸白¶
肉際隨年壯甚驗若雙㿗灸兩處○又治㿗疝卵腫¶
如𤓰入腹欲死灸足大指下橫文中隨年壯即腫邉¶
灸之神驗○又治老少大便失禁灸兩脚大指去甲¶
<pb:KR3e0085_WYG_042-15a>¶
一寸所三壯○又治卒癲病灸聚毛中七壯○又治¶
鼻衂時癢灸足大指節橫理三毛中十壯劇者百壯¶
并主隂腫○又治乆魘不醒者灸兩足大指聚毛中¶
二十一壯¶
¶
　　獨隂　在足趾下橫文中(按捷法云即至隂穴當是足小指也)¶
¶
　　主治乾嘔吐小腸疝氣死胎胎衣不下¶
¶
　　足第二指上穴　主治水病灸足第二指上一寸隨年¶
壯¶
¶
<pb:KR3e0085_WYG_042-15b>¶
　　手足小指穴　主治食注灸手小指尖頭男左女右隨¶
年壯○又治消渴證初灸兩手足小指頭及項椎隨¶
年壯又灸膀胱俞横三間寸灸之亦隨年壯五日一¶
報之○又治㿗疝灸手小指端七壯左灸右右灸左¶
¶
　　手足大指爪甲穴　千金翼云治卒中邪魅鼻下人中¶
及手足大指爪甲令艾炷半在爪上半在肉上灸七¶
壯不止十四壯炷如雀矢○又十三鬼穴於第二次¶
下鍼刺手大指爪甲下入肉三分穴名鬼信○又第¶
<pb:KR3e0085_WYG_042-16a>¶
三次下鍼刺其足大指爪甲下入肉二分穴名鬼壘¶
○又治小便數而少且難男輒失精此方甚驗令其¶
人合掌並兩大指灸甲角肉際兩指共此一壯亦灸¶
足大指與手同各三壯三日一報之○又治㿗病隂¶
腫令並足合兩拇指爪甲以一艾炷灸兩爪端方角¶
上七壯○又秦承祖灸鬼法名鬼哭穴以兩手大指¶
相並縳定用艾炷騎縫灸之令兩甲後連肉四處著¶
火一處無火則不效灸七壯或二七壯○一曰前秦¶
<pb:KR3e0085_WYG_042-16b>¶
承祖所用者是名手鬼眼又二穴在兩足大拇指間¶
亦與取手穴同法是名足鬼眼用治癲癎夢魘鬼擊¶
灸之大效亦治五癎呆癡及傷寒發狂等證¶
¶
　　鬼穴部¶
¶
　　鬼城　十指端¶
¶
　　千金云邪病大喚罵詈狂走十指端去爪甲一分主¶
之一名鬼城○又治指忽掣痛不可忍灸指端七壯¶
¶
　　鬼牀　千金云第七次下鍼在耳垂下五分用火鍼三¶
<pb:KR3e0085_WYG_042-17a>¶
下名鬼牀治百邪癲狂¶
¶
　　鬼藏　千金云第十一次下鍼隂下縫女人玉門頭灸¶
三壯名鬼藏¶
¶
　　鬼封　千金云第十三次下鍼在舌頭當舌中下縫刺¶
貫出舌上仍以一板橫口吻安鍼頭勿令舌動名鬼¶
封¶
¶
　　千金方十三鬼穴須知¶
¶
　　百邪所為癲狂病鍼有十三穴須認凡鍼之用先鬼¶
<pb:KR3e0085_WYG_042-17b>¶
宫次鍼鬼信無不應一一從頭逐一求男從左起女¶
從右一鍼人中鬼宫停左邉下鍼右出鍼第二手大¶
指甲下穴名鬼信刺三分三鍼足大指甲下名曰鬼¶
壘二分深四鍼掌上大陵穴入寸五分為鬼心五鍼¶
申脈名鬼路火鍼三下七鋥鋥第六却尋大椎上入¶
髪一寸名鬼枕七刺耳垂下五分名曰鬼牀鍼要温¶
八鍼承漿名鬼市從左出右君須記九鍼間使鬼路¶
上十鍼上星名鬼堂十一隂下縫三壯女玉門頭為¶
<pb:KR3e0085_WYG_042-18a>¶
鬼藏十二曲池名鬼臣火鍼仍要七鋥鋥十三舌頭¶
當舌中此穴是名為鬼封手足兩邉相對刺若逢孤¶
穴只單通此是先師真妙訣猖狂惡鬼走無縱¶
扁鵲曰百邪所病者鍼有十三穴凡刺之法先從鬼¶
宫起次鍼鬼信便至鬼壘又至鬼心不必盡鍼止五¶
六穴即可知矣若是邪蠱之精便自言説論其由來¶
徃驗有實立得精靈未必須盡其命求去許之男從¶
左起鍼女從右起鍼若數處不言便當徧刺依訣而¶
<pb:KR3e0085_WYG_042-18b>¶
行之¶
¶
　　崔氏四花六穴¶
¶
　　凡男婦五勞七傷氣血虚損骨蒸潮熱咳𠻳痰喘五¶
心煩熱四肢困倦羸弱等證並皆治之¶
¶
　　第一次先取二穴　令患人平身正立取一細繩約¶
長三四尺者蠟之勿令伸縮乃以繩頭與男左女右¶
足大拇指端比齊令其順脚心至後跟踏定却引繩¶
向後從足跟足肚貼肉直上比至膝灣曲膕中大橫¶
<pb:KR3e0085_WYG_042-19a>¶
文截斷次令病者平身正坐解髪分項中露頭縫取¶
所比蠟繩一頭齊鼻端按定引繩向上循頭縫項背¶
貼肉垂下至繩頭盡處以墨記之(此非灸穴)别又取一小¶
繩令患者合口將繩雙摺自鼻柱根按定左右分開¶
比至兩口角如人字様截斷却將此繩展直取中橫¶
加於前記脊背中墨㸃之上其兩邉繩頭盡處以墨¶
記之此第一次應灸二穴名曰患門¶
¶
　　右法若婦人足小者難以為則當取右臂自肩髃¶
<pb:KR3e0085_WYG_042-19b>¶
穴起以墨㸃記伸手引繩向下比至中指端截斷¶
以代量足之法庶乎得宜¶
¶
　　第二次取二穴　令患人平身正坐稍縮臂膊取一¶
蠟繩繞項後向前雙垂頭與鳩尾尖齊雙頭一齊截¶
斷却飜繩頭向後將此繩中摺處正按結喉上其繩¶
頭下垂脊間處以墨記之(此非灸穴)又取一小繩令患人¶
合口橫量齊兩吻截斷還加於脊上墨㸃處橫量如¶
前法於兩頭盡處㸃記之此是第二次應灸兩穴即¶
<pb:KR3e0085_WYG_042-20a>¶
四花之左右二穴也¶
¶
　　前共四穴同時灸之初灸七壯或二七三七壯以¶
至百壯為妙俟灸瘡將瘥或火瘡發時又依後法¶
灸二穴¶
¶
　　後次取二穴　以第二次量口吻短繩於第二次脊¶
間墨㸃處對中直放務令上下相停於繩頭盡處以¶
墨記之此是灸穴即四花之上下二穴也¶
¶
　　右共六穴宜擇離日火日灸之灸後百日内宜慎¶
<pb:KR3e0085_WYG_042-20b>¶
房勞思慮飲食應時寒暑得中將養調䕶若瘡愈¶
後仍覺未瘥依前再灸無不愈者故云累灸至百¶
壯但脊骨上兩穴不宜多灸凡一次只可三五壯¶
多則恐人倦怠若灸此六穴亦宜灸足三里寫火¶
方妙¶
¶
　　愚按前法灸脊旁四穴上二穴近五椎心俞也下二¶
穴近九椎肝俞也崔知悌不指穴名而但立取法¶
葢欲人之易曉耳然稽之脊背穴法則太陽二行¶
<pb:KR3e0085_WYG_042-21a>¶
者當去脊中各開二寸方得正脈乃可獲效用者¶
仍宜審之¶
¶
　　騎竹馬灸法¶
¶
　　主治一切癰疽惡瘡發背婦人乳癰皆可治之○量¶
法用薄&KR1130;一條以男左女右手臂腕中自尺澤穴横¶
文起比至中指端齊肉盡處截斷為則却用竹杠一¶
條令病者脱去上衣正身騎定使兩人前後杠起令¶
病人脚不著地仍令二人扶之勿使傴僂搖動却將¶
<pb:KR3e0085_WYG_042-21b>¶
前所量篾從竹杠坐處尾骶骨下著杠比起貼脊直¶
上至&KR1130;盡處㸃記之此是取中非灸穴也更用薄&KR1130;¶
量手中指用同身寸法取定二寸平放於脊中墨㸃¶
上各開一寸是穴(一本作各開二寸)灸五七壯一曰疽發於¶
左則灸右疽發於右則灸左甚則左右皆灸葢此二¶
穴乃心脈所過之處凡癰疽皆心火留滯之毒灸此¶
則心火流通而毒散矣起死回生之功屢試屢驗¶
¶
　　類經圖翼卷十¶
¶
